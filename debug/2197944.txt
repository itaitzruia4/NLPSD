פרוטוקול של ישיבת ועדה

הכנסת ה-25

הכנסת



12
ועדת הכספים הזמנית
05/12/2022


מושב ראשון



פרוטוקול מס' 6
מישיבת ועדת הכספים הזמנית
יום שני, י"א בכסלו התשפ"ג (05 בדצמבר 2022), שעה 12:40


סדר היום:
 << נושא >> הצעת אישור השקעת המדינה בחברת פארק אריאל שרון בע"מ (חל"צ) בהתאם לסעיף 10 לחוק החברות הממשלתיות, התשל"ה – 1975 << נושא >>   


נכחו:
חברי הוועדה: 
משה גפני – היו"ר
ינון אזולאי
ולדימיר בליאק
אלי דלל
מיכל שיר סגמן




מוזמנים: 
	נדב צוק
	–
	סגן מנהל רשות החברות הממשלתיות, רשות החברות הממשלתיות

	ליהי צלאל
	–
	רפרנטית הגנת הסביבה, משרד האוצר

	נדב צוק
	–
	מנהל תחום שכר ותנאי שרות, משרד האוצר

	מרק כץ
	–
	לשכה משפטית, המשרד להגנת הסביבה

	יורם הורביץ
	–
	מנהל מחוז תל אביב, המשרד להגנת הסביבה

	יעל אסתר מימון
	–
	מנהלת תחום תקציב ותוכניות עבודה, פארק אריאל שרון

	דן ליכטמן
	–
	מנכ"ל, פארק אריאל שרון

	עוז אגבבה
	–
	מזכיר חברה ועוזר מנכ"ל, פארק אריאל שרון

	רונן מעוז
	–
	סמנכ"ל כספים, פארק אריאל שרון





ייעוץ משפטי: 
לינור קרן

מנהל הוועדה:
טמיר כהן

רישום פרלמנטרי:
אתי בן-שמחון


<< נושא >> הצעת אישור השקעת המדינה בחברת פארק אריאל שרון בע"מ (חל"צ) בהתאם לסעיף 10 לחוק החברות הממשלתיות, התשל"ה – 1975 << נושא >>   



 << יור >> היו"ר משה גפני: << יור >>   

רבותיי, אני מחדש את הדיון בוועדה. הצעת אישור השקעת המדינה בחברת פארק אריאל שרון בע"מ (חל"צ) בהתאם לסעיף 10 לחוק החברות הממשלתיות, התשל"ה – 1975. אני מבקש להציג את הבקשה. כמה זמן הבקשה הזאת מוכנה? 

 << אורח >> יורם הורביץ: << אורח >>   

מספר חודשים. 

 << יור >> היו"ר משה גפני: << יור >>   

שם ותפקיד לפרוטוקול. 

 << אורח >> יורם הורביץ: << אורח >>   

אני מנהל מחוז תל-אביב במשרד להגנת הסביבה ואחראי מטעם המשרד על החברה. 

 << יור >> היו"ר משה גפני: << יור >>   

כמה זמן?

 << דובר_המשך >> יורם הורביץ: << דובר_המשך >>   

מספר חודשים הבקשה שוכבת אצלנו. הסיכומים עם אגף תקציבים כבר היו, רק נמנענו מלהגיש אותם בגלל שזה היה בתקופת בחירות. זה כמובן יוצר קושי לחברה שהיא לא מתוקצבת בהיקף שנדרש. 

 << יור >> היו"ר משה גפני: << יור >>   

כמה חודשים אתה יודע?

 << דובר_המשך >> יורם הורביץ: << דובר_המשך >>   

נדמה לי שארבעה חודשים. מה שלפניכם זה מכתבה של השרה להגנת הסביבה, שמבקשת מהוועדה לאשר העברת הון בעלים מהמדינה לחברת פארק אריאל שרון, בהיקף של 11 מיליון שקלים לתקציב שיקום הר הפסולת, ועוד ארבעה מיליון שקלים לתקציב השוטף. המקורות של התקציב – ארבעה מיליון הם מתוספת תקציבית ממשרד האוצר לתקציב התפעול השוטף של החברה. תקציב השוטף של החברה עומד על 12 מיליון שקלים, אבל זו מסגרת שאיננה מספיקה, היא קוצצה לאורך השנים בגלל קיצוצי פלט, וכל שנה אנחנו ביחד עם אגף תקציבים מגבשים פתרון להוסיף עוד כארבעה מיליון שקלים.

 << יור >> היו"ר משה גפני: << יור >>   

מהו התקציב השוטף?

 << דובר_המשך >> יורם הורביץ: << דובר_המשך >>   

השוטף הוא 16 מיליון שקלים, זו המסגרת – 16 מיליון שקלים הדרוש. הוא כרגע עומד על 12 מיליון שקלים, ולכן נדרשת התוספת הזאת. זה משמש לנושא של שכר, תחזוקה ופעולות נוספות.


 << יור >> היו"ר משה גפני: << יור >>   

כמה עובדים יש שם?

 << דובר_המשך >> יורם הורביץ: << דובר_המשך >>   

40 עובדים יש לחברה. אני חושב שהפרטים הספציפיים האלה מנכ"ל החברה פה והוא יידע להגיד לך. רק אשלים את הדברים. אני אומר שיש כאן ארבעה מיליון שקלים שסוכמו ממקורות של משרד האוצר, ואנחנו מבקשים להעביר לצורך התפעול השוטף. ויש 10.5 מיליון שקלים שנועדו לפרויקט שיקום של הר הפסולת, ופה אני רוצה להדגיש את זה, כי זה מאוד חשוב. חירייה הרי הייתה הר של פסולת, ויש תהליכים של פירוק הפסולת ויצירת תשטיפים וזיהום קרקע. צריך לאטום את ההר ולעשות פרויקט שיקום כדי למנוע את חלחול התשטיפים הללו למי התהום, אז הכסף הזה משמש להמשך תהליך השיקום. חלק מההר כבר שולם. 

 << יור >> היו"ר משה גפני: << יור >>   

מהו מקור הכסף?

 << דובר_המשך >> יורם הורביץ: << דובר_המשך >>   

קרן הניקיון במשרד להגנת הסביבה, זה מתאים למטרות הקרן, אושר על-ידי הנהלת הקרן, וזו שמירה נאותה על הסביבה. זה בהחלט שיקום של הר הפסולת, ימנע מפגעים סביבתיים, והוא מתאים למטרות הקרן ומטרות המשרד.

 << יור >> היו"ר משה גפני: << יור >>   

כמה כסף יצא עד היום לנושא הזה של שיקום הר הפסולת, אתה יודע?

 << דובר_המשך >> יורם הורביץ: << דובר_המשך >>   

אני לא יודע להגיד. החלק הראשון כבר הסתיים לפני מספר שנים, וזו ההשלמה שלו. למעשה, יש שני מתחמים עדיין בצפון ההר ובדרום ההר שטרם שוקמו, וגשמים שיורדים נכנסים לקרקע.

 << יור >> היו"ר משה גפני: << יור >>   

אני חושב שאני אישרתי את ההעברה הראשונה בעניין הזה. אבל למה זה לא נגמר עד היום?

 << דובר_המשך >> יורם הורביץ: << דובר_המשך >>   

רק חלק מהשטח סוכם. יש עוד שני מתחמים שלא סוכמו. ברגע שזה יסוכם ממש בשנה הבאה, היתרי הבנייה יינתנו בשנה הבאה.

 << יור >> היו"ר משה גפני: << יור >>   

תודה רבה. אדוני המנכ"ל, למה זה חוזר על עצמו עכשיו? למה זה לא נגמר בפעמים הקודמות? 

 << דובר >> ינון אזולאי (ש"ס): << דובר >>   

אתה מדבר על הארבעה מיליון? למה כל פעם בארבעה מיליון.

 << יור >> היו"ר משה גפני: << יור >>   

כן, למה זה לא נגמר?




 << אורח >> דן ליכטמן: << אורח >>   
 
אני מנכ"ל של הפארק כשלוש שנים כבר. אני אתן קודם כל תשובה לשאלה הראשונה שלך. בפארק יש 44 עובדים, חלקם עובדים קבועים וחלקם שעתיים. אנחנו בעיקר מתבססים על האאוטסורסינג – חברות חיצוניות שנותנות לנו מענה של ספקים. 

למעשה, השיקום של ההר הוא נחלק לכמה מקטעים. השיקום הראשון, זה כמו שיורם אמר, התקציב שניתן זה לשקם שליש מתוכו, סדר גודל של שליש מההר. ההר בנוי על 500 דונם, וההמשך של השיקום, כרגע לפחות, זה התקציב שנועד על מנת להמשיך לשקם אותו. וכמו שנאמר פה קודם, זה הר שהוא חי, פעיל, זה אמנם נקרא הר, אבל זה הר של פסולת שמייצר תשטיפים, מייצר גז המיתן, וכדי למנוע את התשטיפים האלה, מה שנקרא יזהמו את מי התהום, נדרש לאטום אותו בשני מקטעים, הם נקראים B1, B5, זה שני מקטעים בתוך ההר. זאת אומרת, גם מלכתחילה התקצוב שניתן, הוא לא ניתן לכל ההר. 

לגבי התקציב השוטף – התקציב השוטף הוא תקציב החסר. ב-2012, נקבע תקציב בבסיס התקציב 15 מיליון שקלים. ב-2015, היה מה שנקרא  קיצוץ רוחבי וזה ירד ל-12 מיליון שקלים. נכון להיום אני יכול לומר בוודאות שהיקף הפער גדל בקרוב ל-60% בגודל שלו, בהיקף שלו. באמת, אחד הדברים ואחד המקטעים האחרונים שפתחנו זה המקטע שנקרא "חוות שלם", שלשמחתי הרבה הוא שופע באנשים שבאים מלווים, בעיקר במתקני המשחקים שם, בדברים הנוספים, סיורים והדרכות. 

כמו שאתה יודע, הפארק הזה עטוף בשבע רשויות – בחולון, בני-ברק, אור-יהודה, רמת גן, תל-אביב, גבעתיים, ואנשים מגיעים. הם מגיעים ברכב, מגיעים באופניים, מגיעים מאוטובוסים, תחבורה ציבורית, והוא פתוח לכל אחד שרק חפץ להגיע. ההרחבה של הפארק, וההגעה כבר לסדר גודל של קרוב ל-1,400 דונם פארק, לא הולידה במשוואה ישירה את היקף התחזוקה. זאת אומרת, את היקף התפעול. התקציב של התפעול למעשה קפא. כל פעם יש בקשה, ויש דרישה. הדרישות האלה מגיעות לפתחך – אחד מהן זה הארבעה המיליון האלה, ועוד - - -

 << יור >> היו"ר משה גפני: << יור >>   

מי מנהל היום את האתר?

 << דובר_המשך >> דן ליכטמן: << דובר_המשך >>   

מי שמנהל את האתר זה אנחנו, זה החברה, חברת הפארק. חברת הפארק למעשה עוסקת בארבעה מרכיבים – 1.  תכנון. 2.  הקמה. 3. הפעלה ותחזוקה של הפרויקט. 

 << יור >> היו"ר משה גפני: << יור >>   

מי זו החברה?

 << אורח >> דן ליכטמן: << אורח >>   

חברת "פארק אריאל שרון".

 << דובר >> אלי דלל (הליכוד): << דובר >>   

שטח השיפוט של מי?

 << אורח >> דן ליכטמן: << אורח >>   

השטח הוא גלילי. השטח הוא גלילי בהיקף של קרוב ל-8,400 דונם. מאחר והוא גלילי, אני לא שייך לשום רשות מוניציפלית, אני עובד מול הוועדות המחוזיות כמו כל רשות אחרת. 

 << יור >> היו"ר משה גפני: << יור >>   

מי הבעלים שלך?

 << דובר_המשך >> דן ליכטמן: << דובר_המשך >>   

הבעלים זו המדינה. 

 << יור >> היו"ר משה גפני: << יור >>   

יש דירקטוריון? 

 << דובר >> אלי דלל (הליכוד): << דובר >>   

רשות החברות? איפה?  

 << דובר_המשך >> דן ליכטמן: << דובר_המשך >>   

החברה היא חברה עצמאית לחלוטין. יש לי דירקטוריון. על-פי תקנון החברה יש 12 חברים בדירקטוריון בחלוקה של ארבע, ארבע דירקטורים. ארבע מהרשויות העוטפות אותנו, ארבעה נציגי ציבור, ארבעה משרדים ממשלתיים. החברה עם הדירקטוריון עובדת על-פי תקציב שנתי, תוכנית עבודה מסודרת. אנחנו כפופים למשרד להגנת הסביבה, וכמובן, עובדים על-פי ההנחיות של רשות החברות הממשלתיות. 

סך הכול אם אני אכנס טיפה יותר ואצלול, הניהול הוא ניהול יחסית רזה. בסך הכול, יש חמישה מדווחים למנכ"ל. ארבעה ראשי אגפים, וכמו שאמרתי קודם, משתדלים שהדברים ייעשו בצורה יעילה. אם ניקח ונשווה את הוצאות הנהלה וכלליות לאורך השנים מאז שלפחות אני הגעתי, נראה קצת ירידה. התייעלנו בלא מעט דברים, אבל עדיין אנחנו חסרים בתקציב הבסיסי שנועד לשמר את הפארק. 

 << יור >> היו"ר משה גפני: << יור >>   

מי מחליט על התקציב?

 << דובר_המשך >> דן ליכטמן: << דובר_המשך >>   

התקציב למעשה מוצג למעשה לדירקטוריון שלנו. הוא נעשה בשיתוף עם המשרד להגנת הסביבה. וכמובן שהוא מוצג לרשות. 

 << יור >> היו"ר משה גפני: << יור >>   

משרד האוצר פה? למה התקציב שלהם הוא תמיד בחסר?

 << דובר >> אלי דלל (הליכוד): << דובר >>   

אין הכנסות.  מה ההכנסות שלכם?

 << דובר_המשך >> דן ליכטמן: << דובר_המשך >>   

ההכנסות שלנו נכון להיום – גם פה הצלחנו להגדיל אותן מ-2019, נגיד. ב-2019, ההכנסות עמדו על סדר גודל של פחות מחצי מיליון שקלים. אנחנו צופים הכנסות בסוף 2023, קרוב לארבעה מיליון שקלים.

 << דובר >> ולדימיר בליאק (יש עתיד): << דובר >>   

כמה היה השנה? או יהיו השנה?

 << דובר_המשך >> דן ליכטמן: << דובר_המשך >>   

סדר גודל של שלושה מיליון כבר. 

 << דובר >> ינון אזולאי (ש"ס): << דובר >>   

אז למה עדיין חסרים ארבעה מיליון?

 << דובר >> אלי דלל (הליכוד): << דובר >>   

מהן ההוצאות?

 << אורח >> דן ליכטמן: << אורח >>   

שאלת שאלה קודם, אנחנו מנסים לאזן את התקציב עם ההכנסות האלה. הצורך שלנו לתפעול השוטף הוא סדר גודל של קרוב ל-20 מיליון שקלים. היכולת שלנו לגשר על הפער הזה, זה באמצעות ההכנסות העצמיות האלה. אני בא ואומר, רק לאחרונה ניסינו להרים איזושהי תוכנית עסקית כלכלית, חברה שנקראת P.W.C. כדי ליצור מנועי צמיחה, כדי ליצור מצב ולראות מתי אנחנו מסוגלים לעמוד ברשות עצמנו. 

 << דובר >> אלי דלל (הליכוד): << דובר >>   

כן, אבל  P.W.C. זו חברה שהיא ראיית חשבון. 

 << אורח >> דן ליכטמן: << אורח >>   

לא, היא עוסקת גם בייעוץ כלכלי. 

 << יור >> היו"ר משה גפני: << יור >>   

אני רק רוצה לדעת, איך אתם מאשרים את התקציב? או שאתם מקבלים את הנתונים שלהם או שלא מקבלים. כל פעם אנחנו צריכים לאשר תוספת למה?

 << אורח >> ליהי צלאל: << אורח >>   

אני מאגף תקציבים. אני רפרנטית הגנת הסביבה. אנחנו פנינו לקראת דיוני תקציב, ומין הסתם גם הנושא הזה יבוא על שולחננו. 

 << יור >> היו"ר משה גפני: << יור >>   

זו תשובה טובה דווקא. שאלתי על העבר, לא על העתיד. בעתיד ודאי שיהיה טוב בעזרת השם. המשיח יבוא. הכול בסדר. אני מבקש לדעת למה אישרתם כל השנים את תקציב החסר? אתם יכולים להגיד שאתם לא רוצים לממן את זה, זה בסדר. 

 << דובר >> אלי דלל (הליכוד): << דובר >>   

אני רוצה לחזק את השאלה. כמה עד היום הושקע בחברה?

 << יור >> היו"ר משה גפני: << יור >>   

אבל קודם אני רוצה את התגובה של האוצר. 

 << אורח >> יורם הורביץ: << אורח >>   

התקציב השוטף עמד על 15 מיליון שקלים. התקציב הזה הוא תקציב שאמנם דן יגיד שהוא לא מספיק, אבל אנחנו חשבנו שגם אנחנו וגם אגף תקציבים חשבנו שאפשר להסתדר איתו, הוא היה במסגרת שאפשרה להם את העבודה השוטפת. לאורך השנים היו פלטים רוחביים בכל תקציבי המשרדים, כולל אצלנו, ונאלצנו גם להוריד את התקציב של הפארק מ-15 ל-12. אבל לזכותם של אנשי אגף תקציבים, אני אגיד שכל שנה, אני חושב שזו כבר השנה הרביעית שמתקבלים ארבעה מיליון שקלים בסוף התקציב כשיש יתרות, וככה העבודה השוטפת שלו מתנהלת כסדרה. 

 << יור >> היו"ר משה גפני: << יור >>   

אני מנהל עכשיו משא-ומתן קואליציוני גם על תקציבים. אתם לא מבינים שמשרד האוצר עושה לכם את זה? הרי התקציב הוא 15, אמרת. 


 << דובר >> ינון אזולאי (ש"ס): << דובר >>   

16 כמעט...

 << יור >> היו"ר משה גפני: << יור >>   

זה התקציב. עכשיו לא רק שהם מורידים לכם מהתקציב ל-12 בגלל פלטים וכו', כל התירוצים, אתה עוד צריך להגיד שאגף התקציבים הוא נחמד. אבל אמרת...

 << אורח >> יורם הורביץ: << אורח >>   

בחרתי להגיד. לא היה שום לחץ להגיד. 

 << יור >> היו"ר משה גפני: << יור >>   

לא, שלא תגיד שהוא נחמד, הוא מוסיף לך - - -

 << דובר >> ינון אזולאי (ש"ס): << דובר >>   

רק שתדע, עצם זה שאתה יושב פה מולם זה כבר לחץ...

 << אורח >> יורם הורביץ: << אורח >>   

לא, אני לא מרגיש שום לחץ. אני רוצה להגיד לכם שמאוד קשה לתקצב - - - בבסיס התקציב. 

 << יור >> היו"ר משה גפני: << יור >>   

זה לא נוגע אליך, אני אומר לחברי הכנסת, צריך להחליט כמו בכל הדברים, זה מה שאני אומר גם כשאני מדבר על דברים אחרים. צריך להחליט מה התקציב. להגיד שמה שהמנכ"ל אומר זה גבוה מדיי. להתווכח על התקציב. אבל זה התקציב שצריך להיות, לא מוסיפים. 

 << דובר >> ינון אזולאי (ש"ס): << דובר >>   

כמה שנים הוא ב-16 מיליון שקלים?

 << אורח >> יורם הורביץ: << אורח >>   

עכשיו, מבחינה ריאלית הוא צריך להיות 16 מיליון, והוא רק 12 מיליון. 

 << דובר >> ינון אזולאי (ש"ס): << דובר >>   

לא, אבל כמה שנים הוא כבר אוחז ב-16 מיליון? כשאתה מסיים אותה עם 16 מיליון?

 << אורח >> יורם הורביץ: << אורח >>   

ארבע, חמש שנים. 

 << דובר >> ינון אזולאי (ש"ס): << דובר >>   

יפה. אז למה צריך כל שנה עוד פעם ועוד פעם, זה בדיוק מה שהוא אומר. 

 << אורח >> יורם הורביץ: << אורח >>   

כי קשה לו להוסיף בבסיס התקציב. 

 << דובר >> ינון אזולאי (ש"ס): << דובר >>   

אבל למה? מה זה משנה? מה, משלמים על זה מע"מ? לא, נכון, אז זהו, אז מה הבעיה?

 << אורח >> יורם הורביץ: << אורח >>   

אנחנו יודעים שהרבה פעולות חשובות - - - 

 << דובר >> ינון אזולאי (ש"ס): << דובר >>   

אז בסדר. אנחנו רוצים לעזור לפעולות החשובות האלה להשתנות, ולא לבוא כל שנה – מגיע לפה דן, ועוד פעם, ועוד פעם. 

 << אורח >> יורם הורביץ: << אורח >>   

מסכים לחלוטין. 

 << דובר >> אלי דלל (הליכוד): << דובר >>   

סליחה, מה המספר שהושקע בפארק בכלל?

 << דובר >> ינון אזולאי (ש"ס): << דובר >>   

80 מיליון ומשהו...

 << אורח >> דן ליכטמן: << אורח >>   

80 וחצי מיליון. 

 << דובר >> אלי דלל (הליכוד): << דובר >>   

דובר על 400 מיליון משהו בזמנו. 

 << אורח >> דן ליכטמן: << אורח >>   

אני אפרוט את זה ברשותך. היה סיכום ויש עדיין סיכום עם הממשלה 250 מיליון שקל מ-2017. ה-250 מיליון שקל הללו אמורים להגיע ממספר גופים להמשך הפיתוח. הם אמורים להגיע ממשרד האוצר, הם אמורים להגיע מהקרן לשטחים פתוחים, והם אמורים להגיע מהקרן לשמירה על הניקיון. 

 << דובר >> אלי דלל (הליכוד): << דובר >>   

יש גם קרן מחצבות למיטב ידיעתי. 

 << אורח >> דן ליכטמן: << אורח >>   

אם אתה רוצה אני אתן לך גם את המספרים.  

אני יכול לומר עוד דבר, שחלק מהגופים האלה אכן באמת אנחנו מקבלים מהם את התקציבים וממשיכים את הפיתוח. אנחנו היום בשנה של פריחה ושגשוג, מה הולך אחרי שנת השמיטה, אנחנו עכשיו מתחילים לשתול.  הרמ"י, באמצעות הקרן, קרן שטחים פתוחים, עומדת בהתחייבות ומעבירה לנו את התקציבים על-פי ההסכם. אני מדבר לגבי הפיתוח. המשרד להגנת הסביבה באמצעות הקרן לשמירה לניקיון עומדת בזה. גוף היחיד שכרגע, לצערי הרב, צריך לעמוד ולא עומד זה משרד האוצר. יחד עם זאת, יש לנו את היכולת היום גם למנף את כל מה שקורה במסגרת המסילה הרביעית. המסילה הרביעית עוברת בפארק, וחלק ניכר מהפיתוח שלה נעשה בפארק במסגרת שנקראת "פשט ההצפה", במסגרת הפרויקט הזה, פרויקט של 1.4 מיליארד, 200 מיליון מושקעים במרכז הפארק – צבועים, טיילות, איים, גשרים, ודברים אחרים שכרגע לפחות הקבלנים עובדים, ותוך 44 חודשים זה יהיה מוכן לקהל. 

 

 << יור >> היו"ר משה גפני: << יור >>   

בבקשה, ינון. 

 << דובר >> ינון אזולאי (ש"ס): << דובר >>   

יש לי שאלה לגבי ה-90 דונם של האגם כבר התחילו העבודות?

 << אורח >> דן ליכטמן: << אורח >>   

מה שדיברתי קודם, זה העבודות שכרגע מתבצעות על-ידי נת"י באמצעות שני קבלנים שזכו במכרז. 

 << דובר >> ינון אזולאי (ש"ס): << דובר >>   

מתי יהיה הסיום שלהם ב-2025?

 << דובר_המשך >> דן ליכטמן: << דובר_המשך >>   

44 חודשים זה המכרז. הם התחילו כבר במרץ השנה. 

 << דובר >> ינון אזולאי (ש"ס): << דובר >>   

דבר נוסף. בדוחות של השנה, אנחנו לא רואים את החוב של קק"ל? 

 << אורח >> דן ליכטמן: << אורח >>   

לא. להזכירך כבר - - - 

 << דובר >> ינון אזולאי (ש"ס): << דובר >>   

לכן אני שואל, כי אמרת שבדוחות הקרובים לא יהיה. ובדוח של השנה אנחנו לא נראה את זה.

 << אורח >> דן ליכטמן: << אורח >>   

לא קיים. 

 << דובר >> ינון אזולאי (ש"ס): << דובר >>   

רק להזכירך. זה דוח שנמחק לקק"ל. היה 3.6 מיליון שקלים, אם אני לא טועה, של קק"ל שהיו חייבים. היה ויכוח פה האם הם חייבים או לא חייבים עם היועצת המשפטית שלהם - כן חייבים, לא חייבים, זה היה מסווג כמו בהעברות המסווגות שאנחנו עושים עד שהעלינו את זה. ואז, בסופו של דבר, החברה אמרה שהיא תמחק את זה מהדוחות שלה, כי הגיעו למסקנה שהם לא מצליחים להוציא את זה, או שהם לא צריכים את זה. כי צריכים, הם צריכים, וכשלא מצליחים בגלל ויכוח. 

 << יור >> היו"ר משה גפני: << יור >>   

למה?

 << דובר >> ינון אזולאי (ש"ס): << דובר >>   

חוב אבוד. למה? לא יודע. אתה שואל אותי אם הייתה תשובה ברורה דאז, לא. 

 << יור >> היו"ר משה גפני: << יור >>   

מתי זה היה?

 << דובר >> ינון אזולאי (ש"ס): << דובר >>   

מזמן, לפני שנה. 

 << יור >> היו"ר משה גפני: << יור >>   

למה זה חוב אבוד?

 << דובר >> ינון אזולאי (ש"ס): << דובר >>   

לא יודע, אתה רוצה להחזיר להם את זה...

 << דובר_המשך >> דן ליכטמן: << דובר_המשך >>   

הנושא באמת נידון. הנושא של החוב הזה נידון בדירקטוריון חברת הפארק בחודש נובמבר 2019, והתקבלה החלטה בעמדת החברה כי אין בסיס לדרוש את יתרת החוב בשלב זה נוכח העובדה כי חברה לא יכולה להעמיד לרשות קק"ל את המבנים שאינם חלק מההסכם מאחר וטרם התקבל טופס אכלוס. בנוסף, לחברה אין כרגע פרויקטים פעילים להם יש השלכות על שיתוף פעולה בהסכם. ההסכם כל כולו נועד להביא את משרדי קק"ל לתוך הפארק. לתוך מבנים, זה לא יצא לפועל, ליצור שיתופי פעולה, וזה לא יצא לפועל.  

 << דובר >> ינון אזולאי (ש"ס): << דובר >>   

אגב, יש 44 עובדים. בשנה האחרונה נכנסו עוד עובדים?

 << דובר_המשך >> דן ליכטמן: << דובר_המשך >>   

בשנה האחרונה יצאו עובדים. 

 << דובר >> ינון אזולאי (ש"ס): << דובר >>   

בעובדים הקיימים, חלוקה לפי מגזרים, וכמובן, ערבים, חרדים, אנשים עם מוגבלויות, עולים – יש לכם את זה? אתם מחויבים?

 << אורח >> דן ליכטמן: << אורח >>   

אנחנו מחויבים, נשים ודאי. אגב, 40% מהעובדים הם נשים, ויש לנו מכל המגזרים. 

 << דובר >> ינון אזולאי (ש"ס): << דובר >>   

בתפקידים בכירים?

 << אורח >> דן ליכטמן: << אורח >>   

בתפקידי ביניים וגם בתפקידי הנהלה. אם תבוא, אתה תראה את כל המגוון. דרך אגב, אנחנו נדרשים גם להגיש את זה, הגשנו את זה רק לאחרונה. 

 << דובר >> ינון אזולאי (ש"ס): << דובר >>   

כמה מתוך זה? - יש ערבים? יש אנשים עם מוגבלויות? קליטה וחרדים?

 << אורח >> דן ליכטמן: << אורח >>   

ערבים – אין אצלנו. 


 << דובר >> ינון אזולאי (ש"ס): << דובר >>   

למה אין?

 << אורח >> דן ליכטמן: << אורח >>   

לא התמודדו. 

 << דובר_המשך >> דן ליכטמן: << דובר_המשך >>   

הנה, עכשיו למשל פרסמנו מכרז על ראש אגף כלשהו, לא הייתה היענות לעניין. 

 << דובר >> ינון אזולאי (ש"ס): << דובר >>   

חרדים?

 << אורח >> דן ליכטמן: << אורח >>   

חרדים יש. יש לנו כמעט בכל אגף, יצא כך, לא כדי להשביע את רצונך.

 << דובר >> ינון אזולאי (ש"ס): << דובר >>   

זה לא רצוני, זה רצון החוק... אני, רצוני, אל תשביע אותו.

 << אורח >> דן ליכטמן: << אורח >>   

על-פי החוק, אני אומר לך, ואני אומר את זה בצורה הכי גלויה שיכולה להיות – אנחנו פתוחים לכל מי שרק יש לו את היכולת. 

 << דובר >> ינון אזולאי (ש"ס): << דובר >>   

אנשים עם מוגבלויות, יש לכם שם?

 << אורח >> דן ליכטמן: << אורח >>   

יש לנו שני אנשים כאלה. 

 << דובר >> ינון אזולאי (ש"ס): << דובר >>   

צריך יותר. 

 << אורח >> דן ליכטמן: << אורח >>   

נכון, צריך יותר. אגב, ברמה האישית אני חושב שאנחנו הולכים לאמץ.

 << דובר >> ינון אזולאי (ש"ס): << דובר >>   

אדרבה, פרויקטים מיוחדים שאפשר לעשות איתם גם. 

רגע, מה אתה עושה עם הארבעה מיליון שיהיה להם בבסיס?.... אני חושב שבאמת זה חייב להיות. 

 << יור >> היו"ר משה גפני: << יור >>   

היא אמרה לך שלקראת התקציב הבא, בעזרת השם - - -


 << דובר >> ינון אזולאי (ש"ס): << דובר >>   

אבל היא אמרה את זה גם פעם שעברה, לא היא -  האוצר, כל פעם שולחים לנו מישהו חדש שיגיד זו לא המילה שלי. 

 << דובר >> ולדימיר בליאק (יש עתיד): << דובר >>   

העניין הוא שבשנה האחרונה היו לנו מספר דיונים לגבי החברה, גם שלחנו אותם להביא תשובות, דיברנו על מבנה הבעלות.  גילוי נאות, יש לנו היכרות מוקדמת עם דניאל. ביקרתי בפארק, ובאמת, מדובר במקום מדהים שנותן שירות מצוין לתושבים של מספר רשויות. למדתי את הבקשה, אני מציע לאשר אותה. תודה. 

 << יור >> היו"ר משה גפני: << יור >>   

רבותיי, אנחנו עוברים להצבעה. חבר הכנסת דלל אמר שבגלל חשש לניגוד עניינים הוא לא מצביע. 

 << דובר >> ינון אזולאי (ש"ס): << דובר >>   

אני מבקש להסכים עם מה שהוא אמר. מה שולדימיר אמר, בואו נצביע בעד, ולדימיר ביקש...

 << יור >> היו"ר משה גפני: << יור >>   

הצעת אישור השקעת המדינה בחברת פארק אריאל שרון בע"מ (חל"צ) בהתאם לסעיף 10 לחוק החברות הממשלתיות, התשל"ה – 1975. מי בעד אישור הבקשה ירים את ידו? מי נגד? מי נמנע?



הצבעה

בעד –  רוב
הבקשה אושרה. 


 << יור >> היו"ר משה גפני: << יור >>   

הבקשה אושרה. שיהיה לכם בהצלחה. אני מבקש ממשרד האוצר, לקראת התקציב הבא שדיברת עליו, אני מבקש לא לקיים את הדיון הזה פה במהלך השנה הבאה. תחליטו ביחד על כמה כסף מדובר, ושזה יהיה בבסיס התקציב. תודה רבה. הישיבה נעולה. 


 << סיום >> הישיבה ננעלה בשעה 13:00. << סיום >>
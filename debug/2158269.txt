פרוטוקול של ישיבת ועדה

הכנסת העשרים-וארבע

הכנסת



5
ועדת הכספים הזמנית
10/05/2021


מושב ראשון



פרוטוקול מס' 6
מישיבת ועדת הכספים - זמנית
יום שני, כ"ח באייר התשפ"א (10 במאי 2021), שעה 9:45



סדר היום:
<< נושא >>1. הצעת אישור מוסדות ציבור לעניין סעיף 46 לפקודת מס הכנסה - רשימה שסימנה 19-342-21 << נושא >>  
<< נושא >>2. הצעת אישור מוסדות ציבור לעניין סעיף 61 לחוק מיסוי מקרקעין - רשימה שמספרה 19-344-21 << נושא >>  


נכחו:
חברי הוועדה: 
משה גפני – היו"ר
ניר אורבך
ינון אזולאי
קרן ברק
מיכל וולדיגר
אופיר כץ
מיקי לוי
יואב סגלוביץ'
גלעד קריב
מוסי רז
יפעת שאשא ביטון
קטי קטרין שטרית


חברי הכנסת:
ג'ידא רינאוי זועבי 
מוסי רז


מוזמנים: 
שר האוצר ישראל כץ
	ארז אורעד
	–
	מנהל תחום בכיר מוסדות ציבור ומלכ"רים, רשות המסים, משרד האוצר

	תמיר כהן
	–
	ראש המטה הכלכלי של שר האוצר, משרד האוצר




ייעוץ משפטי: 
שלומית ארליך
שיר שפר

מנהל הוועדה:
טמיר כהן

רישום פרלמנטרי:
אושרה עצידה


 << נושא >> הצעת אישור מוסדות ציבור לעניין סעיף 46 לפקודת מס הכנסה - רשימה שסימנה 19-342-21 << נושא >>  


 << יור >> היו"ר משה גפני: << יור >>  

בוקר טוב, אני מתכבד לפתוח את ישיבת ועדת הכספים. אני מבקש שהצעות לסדר, וישנם כמה דברים שאני גם רוצה להגיד, יהיו לאחר שנסיים נושא זה. אני לא אעכב אותם,

נדון תחילה בסעיף הראשון שהוספנו לסדר היום: הצעת אישור מוסדות ציבור לעניין סעיף 46 ולעניין סעיף 61. ארז אורעד, בבקשה. 

 << אורח >> ארז אורעד: << אורח >>  

בוקר טוב לכולם. אני מתכבד להביא בפני חברי ועדת הכספים וכבוד היושב-ראש, הרב גפני, את ההצעה, את הרשימה, לאישור מוסדות ציבור לעניין סעיף 46. מוסדות הציבור מופיעים ברשימה שקיבלתם, שמספרה 19-342-21, לעניין 46, ועניין 61 לאחר מכן. 

	האם ישנן איזשהן שאלות?

 << יור >> היו"ר משה גפני: << יור >>  

יש שאלות?

 << דובר >> מיקי לוי (יש עתיד): << דובר >>  

לא. אני עברתי אחרי כל הרשימה כרגיל. אני לא רוצה לעבור אחד-אחד כי אני מכיר את התשובות, אבל יש שם כאלה שאין להם אישור ניהול תקין עוד פעם.

ארז אורעד:

נכון.

מיקי לוי (יש עתיד):

 אני סומך עליך במאת האחוזים. הכנסתי את זה לסעיף תזכורת. אתה מכיר אותי, לא חשוב איפה אני אהיה, בעוד שנה אני בודק אם הם תיקנו והביאו טופס אישור ניהול תקין. אני סומך עליך, ארז.

 << אורח >> ארז אורעד: << אורח >>  

תודה רבה על האמון שאתה נותן בי.

 << דובר >> ינון אזולאי (ש"ס): << דובר >>  

ארז, יש פה את מספר 34: רפואה ועזרה- חצור הגלילית, שקיבלה אישור לשנה בגלל המחזור. יש מחזורים יותר קטנים ונתנו להם יותר משנה. מה העניין?

 << אורח >> ארז אורעד: << אורח >>  

יכול להיות שהם הראו את המאזן הבוחן של השנה הקרובה, ובשנה הקרובה אנחנו רואים גידול של מאות אלפים, וכיוצא בכך. אם תיתן לי מישהו שיש לו את זה, אוכל לבדוק את זה.

ינון אזולאי (ש"ס):

אנחנו רואים ברשימה עצמה.

ארז אורעד:

בדרך כלל, באופן עקרוני וכללי, מחזור הרף הוא בין 30,000 לעד 50,000 שקל לשנה. 

 << דובר >> ינון אזולאי (ש"ס): << דובר >>  

כן, אבל מ-300,000 אתה מוריד אותם. כמה פחות הם הביאו? תן לי את הנתונים.

 << אורח >> ארז אורעד: << אורח >>  

לא, זה שווי מתנדבים. 

ינון אזולאי (ש"ס):

בסדר, תסתכל במחזור.

ארז אורעד:

יפה. שווי מתנדבים – כיוון שזה לא מחזור כספי, אנחנו לא לוקחים אותו כמחזור. אנחנו לוקחים רק את התרומות. יש שם תרומות בשווי של 36 אלף ו-296 אלף שקל, ושווי המתנדבים הוא ב-303,197. אתה יכול להיכנס לנתונים ולראות את זה בגיידסטאר. היה על זה דיון עכשיו בתקן מספר 40 של דיווחים של מלכ"רים. שווי מתנדבים הוא סוגיה כי אי אפשר לכמת את זה, זה לא מחזור כספי. אני יכול להביא כמה חבר'ה ולהגיד ששכר העבודה שלהם שווה כך וכך. כל מספר דוחה - - -

 << דובר >> ינון אזולאי (ש"ס): << דובר >>  

אני לא יודע ספציפית בעמותה הזו, אבל אם יש לך, למשל, מתנדבים שבאופן קבוע מתנדבים פעם בשבוע במשך שלוש שעות. אתה יודע שאלו לא מתנדבים שהבאת אותם, אלא אתה יודע שהם נמצאים במערכת ושזה משהו מסודר, זה ארגון גדול. שם אתה כן יכול לקחת את שווי המתנדבים.

 << אורח >> ארז אורעד: << אורח >>  

עלית על סוגיה נכונה מאוד שנמצאת כבר שנים על השולחן. בסך הכול, רשות המסים מקדמת דנן לא מחשיבה שווי מתנדבים לצורכי מחזור – לטוב ולרע, גם לקטע שאם תבוא עמותה מסוימת ותגיד: יש לי רק מתנדבים, אין לי תרומות בכלל, לא נביא אותה פה לשולחנכם, וגם לעניין הדיווח. נניח, בשיטת החשבונאות – אם יש לה מחזור גדול של שווי מתנדבים, לא נבקש ממנה ניהול ספרים ברמה הגבוהה יותר. זאת אומרת, זה לטוב ולרע. הסוגיה הזו נמצאת כרגע בדיון בלשכת רואי חשבון, במכון לתקינה חשבונאית. לא שהם מחייבים אותנו, אבל אנחנו נלך גם לאורם. השאלה היא נכונה.

 << דובר >> מיקי לוי (יש עתיד): << דובר >>  

אם כך, אני מבקש לעניין הזה, למרות שאמרתי מה שאמרתי, בסימוכין 19-342-21, שיירשם בפרוטוקול עמותות שאין להם ניהול תקין בתוקף: 4, 51, 55, 67, 79, 86 ו-96 ברשימה. 

 << אורח >> ארז אורעד: << אורח >>  

בסדר גמור. העמותות שהקריא חבר הכנסת מיקי לוי מקבלות לשנה בלבד. רק לאחר שנבחן שהם בסדר, - - -

 << דובר >> ינון אזולאי (ש"ס): << דובר >>  

חזון שמעון – חריש, עמותה מס' 84 – מומלץ לאישור לשנה ולא כתובה הסיבה. האם יש לך את הסיבה?

 << אורח >> ארז אורעד: << אורח >>  

אני אכנס מייד לרישומים שלי. יש לנו דברים שאנחנו לא מפרטים אותם. מספר 84 - זו שאלה יפה. פה לבקשת המפקח, למרות שפה לכאורה יש אישור ניהול תקין ויש פה מחזור שהוא מחזור מספק, אבל זה לפי בדיקת המפקח. הוא העלה את זה בוועדה הציבורית שבראשותי. הוא רוצה לבדוק שם מספר עניינים של העסקת קרובי משפחה. הוא ביקש מהם לא להעסיק קרובי משפחה כי הייתה שם תקלה כזו. הוא נתן לשנה על מנת לראות.

 << דובר >> ינון אזולאי (ש"ס): << דובר >>  

אוקיי, תודה.

 << יור >> היו"ר משה גפני: << יור >>  

רבותיי, קודם נצביע לפי סעיף 46 ואחרי זה נעבור ל-61. מי בעד אישור הרשימה כפי שהסביר אותה ארז אורעד – 102 עמותות, נכון?

ארז אורעד:

כן, 102 עמותות. 

היו"ר משה גפני:

תודה רבה. מי בעד האישור? מי נגד? מי נמנע?
 
הצבעה
הרשימות אושרו.
היו"ר משה גפני:

הרשימות, כפי שהביא אותן ארז אורעד, אושרו.



2. << נושא >> הצעת אישור מוסדות ציבור לעניין סעיף 61 לחוק מיסוי מקרקעין - רשימה שמספרה 19-344-21 << נושא >>  


היו"ר משה גפני:

אנחנו עוברים לסעיף 61 – שתי עמותות. ארז, בבקשה.

 << אורח >> ארז אורעד: << אורח >>  

אני מתכבד להביא בפניכם את אישור מוסדות ציבור לעניין סעיף 61 לחוק מיסוי מקרקעין, ברשימה שסימנה 19-344-21 << נושא >>. למעשה, הרשימה הזו כוללת שתי עמותות שביקשו לקבל סעיף 61. למי שלא יודע, אלו הטבות במיסוי מקרקעין, פטור ממס שבח. 

 << דובר >> ינון אזולאי (ש"ס): << דובר >>  

לגבי עמותת אבני ברזל - עדיין אין שם אישור ניהול תקין. זה בסדר שנותנים להם גם את ה-61? 

 << אורח >> ארז אורעד: << אורח >>  

אנחנו נותנים אישור 61 רטרואקטיבי לעמותות האלה. אני יודע שלעמותה הזו כן יש אישור ניהול תקין. 

ינון אזולאי (ש"ס):

תסתכל בגיידסטאר, אין לה אישור ניהול תקין. עשיתי שיעורי בית לפני. תבדוק, יכול להיות שאנחנו טועים. האם אפשר לתת לה לפי סעיף 61 גם כשאין לה אישור ניהול תקין?

היו"ר משה גפני:

אתה יכול לתת להם אישור לפי סעיף 61?

 << אורח >> ארז אורעד: << אורח >>  

לפי סעיף 61 אני כן יכול לתת להם.

 << דובר >> ינון אזולאי (ש"ס): << דובר >>  

בסדר, אם אתה יכול זה משהו אחר. לגבי השני – אגודת יורדים, מחזור של 2,420. כרגע דיברנו שאתה נותן לשנה על ניהול תקין על 36,000 שקל. פה כשאתה על 2,420 אתה נותן להם כנראה גם את ה-46 וגם את ה-61, וזה קצת נשמע - - -

 << אורח >> ארז אורעד: << אורח >>  

לאגודת יורדי ים – זבולון – ישראל יש הקצבות ממכבי ישראל של סך 90,000 שקל. אני לוקח את זה גם מהמחזור.

 << דובר >> ינון אזולאי (ש"ס): << דובר >>  

תן לי דוגמה להקצבות שאתה לוקח.

 << אורח >> ארז אורעד: << אורח >>  

אם אתה מקבל הקצבות ממשרד החינוך, כל דבר כספי או שיש לו שווי כספי שניתן לכימות. זאת אומרת, כסף, מלאי, מניות. שווי מתנדבים – זה בעייתי. 

ינון אזולאי (ש"ס):

מצד אחד, אתה אומר לי מלאי ושווי כסף, אבל כשאני מדבר איתך על מתנדבים אתה אומר לי שזה לא שווי כסף.

ארז אורעד:

 לא, זה שווי כסף. העמדה של רשות המסים - מכיוון שזה כל כך נזיל, אי אפשר בכלל להתמודד עם זה. זאת אומרת, אני צריך לשים גדודים של בקרה שם ולראות בדיוק אם הוא באמת שלוש שעות בשבוע קבוע. אלו דברים מסוימים שאנו דנים בהם עכשיו. בהתאם לגילוי דעת 40, אני מקווה שיהיו לי בשורות בחודשים הבאים, אחרי שש שנים כבר שרשות המסים לא מכירה בזה. 

 << דובר >> ינון אזולאי (ש"ס): << דובר >>  

זה רק מחזק מה שאמרתי קודם, שצריך כן להסתכל גם על שווי מתנדבים שאנחנו יודעים שבאים בשעות מסוימות, כפי שאתה מסתכל על דברים שהם לא כסף אלא שווי כסף - - -

 << אורח >> ארז אורעד: << אורח >>  

חבר הכנסת ינון אזולאי, השאלה מאוד מאוד נכונה.

 << דובר >> ינון אזולאי (ש"ס): << דובר >>   

תודה רבה.

 << יור >> היו"ר משה גפני: << יור >>  

האם יש עוד אגודות יורדי ים בארץ או שזו האגודה היחידה?

 << אורח >> ארז אורעד: << אורח >>  

אני חושב שזו האגודה היחידה, לא נתקלתי בעוד דברים שכאלה. המטרה שלה היא לחנך ספנים עבריים ולפתח את הנושא בקרב בני הנוער העברי. אני לא נתקלתי בדבר כזה. אולי יש בתי ספר ליורדי ים,  אבל זהו. 

 << יור >> היו"ר משה גפני: << יור >>  

אתה מבקש שנאשר את שתי העמותות האלה. 

 << אורח >> ארז אורעד: << אורח >>  

כן. רשימה שמספרה 19-344-21: מוסדות ציבור לעניין סעיף 61 לחוק מיסוי מקרקעין.

 << יור >> היו"ר משה גפני: << יור >>  

מי בעד אישור שתי העמותות האלה, כפי שהביא אותן ארז אורעד, ירים את ידו? מי נגד? מי נמנע? 

הצבעה
הרשימות אושרו.

היו"ר משה גפני:

הרשימות אושרו. תודה רבה, אני מודה לך. 

ארז אורעד:

תודה רבה לכם.


היו"ר משה גפני:

חברי הכנסת, עכשיו הצעות לסדר. בשבוע שעבר דיברנו על שני נושאים: אחד מהם היה אל על. אנחנו ביקשנו לאשר את המתווה עם חברת אל על. שמענו גם את הקושי הגדול שיש בעניין הזה, גם לעובדים וגם לגמלאים. בסוף הישיבה דיברתי גם עם מזכיר הממשלה וגם עם שר האוצר וביקשתי שיאשרו את זה. מה שאמרו – אמרו, אבל אתמול זה עבר בממשלה ואני שמח על כך.

הדבר השני, שעליו אני לא שמח, זה המאפייה בקריית שמנה שעליה גם דיברנו. ינון, תיכף אאפשר לך להגיד. אני רק רוצה לספר לחברים שביום חמישי דיברתי עם שר הביטחון בני גנץ. אמרתי לו: אנחנו לא מתערבים בהחלטות בית המשפט ובכל מה שנלווה לזה, אבל אתה צריך לדעת קודם את המציאות. ישנו גם הנושא הציבורי, וכשר הממונה על משרד הביטחון אתה צריך לדעת את זה.

 המאפייה שזכתה במכרז בקריית שמונה מבקשת ממשרד הכלכלה הוצאות גדולות יותר על הלחם האחיד. הם אמרו למשרד הכלכלה שהעלות שלהם היא 5.7 או 5.6 - אולי אני פה קצת טועה.  

 << דובר >> מיקי לוי (יש עתיד): << דובר >>  

היום זה 5.2, מבקשים העלאה.

 << יור >> היו"ר משה גפני: << יור >>  

כן, זה יותר מ-5.5. הסבירו באותות ובמופתים למה העלות של הייצור של הלחם האחיד הוא כל כך גבוה. במכרז הזה בקריית שמונה הם ביקשו 3.5 - 3.6 על ייצור ושיווק הלחם של משרד הביטחון. פתאום התברר מחירי הפסד. מי ישלם את זה? כולנו נשלם את זה. 

 << דובר >> ינון אזולאי (ש"ס): << דובר >>  

הם ביקשו 2.7.

היו"ר משה גפני:

כן, הם ביקשו אבל בסוף הם אמרו שבסדר. אבל זה ברור שהחוק רחוק מאוד ממה שהם אומרים שעולה הייצור.

 << דובר >> מיקי לוי (יש עתיד): << דובר >>  

אני הגדרתי את זה כמחיר טורפני כדי למותת את המאפייה.

היו"ר משה גפני:

נכון.

 << דובר >> קטי קטרין שטרית (הליכוד): << דובר >>  

מיקי, מה שיקרה אחר כך זה שהם יתחילו עם הסכום הזה ואחר כך הם יבואו למשרד הביטחון ויגידו: תעלו לנו את זה. זה הפטנט – תוך כדי תנועה.

 << יור >> היו"ר משה גפני: << יור >>  

אמר לי שר הביטחון: אבל מה אני יכול לעשות? שני דברים: ראשית, זה המכרז, ובמכרז הם זכו. אני לא יכול להתערב. בית המשפט או הפרקליטות אומרת שאי אפשר לעכב את המכרז הזה. אמרתי לו: מה זאת אומרת אי אפשר לעכב את המכרז? בשביל זה יש שר, לא פקיד שאומר שיש מכרז. הרי פה יש דבר צורם ומפריע בכל היבט שאתה מסתכל עליו. אמרתי לו: לא היינו פונים אליך אילולא זה שמדובר על קריית שמונה, על פריפריה במובן הכי פשוט של המילה, שבה לא תהיה עבודה. הוא אומר: לא, יש שם מפעל והעובדים האלה יכולים לעבור לעבוד שם בלואו-טק.

אגיד לכם את האמת, אני עדיין לא אופוזיציה, אני עדיין קואליציה. בני גנץ הוא חבר בקואליציה ולכן אני לא יכול לתקוף יותר מדיי. אבל זה משהו שאי אפשר להאמין שהוא קיים בכלל. בשביל זה יש שר. זה פשוט לא להאמין כי המשמעות של העניין הוא שקריית שמונה הולכת לאבטלה. הוא יגיד לאנשים שם: יש שם מפעל אליו אתם יכולים לעבור. חלק מהאנשים שם הם אנשים מבוגרים שעובדים הרבה שנים במאפייה בקריית שמונה, חלקם לא יתקבלו במקום עבודה אחר. צריך לבדוק את זה, זה מריח רע. מה זה הדבר הזה? מאותה ממשלה הם מבקשים תוספת לתשלום על הלחם האחיד, ובאותה ממשלה הם משתתפים במכרז והם מבקשים חצי מחיר – שאנחנו נממן את המלחמה שלהם נגד המאפייה האזורית בקריית שמונה. 

אין לי תשובה, הוא אמר שהוא יבדוק את זה עוד הפעם. הוא צריך לחזור אליי עם תשובה. אני מרגיש מאוד רע עם הדבר הזה כי את המדיניות קובעים השרים. לגבי הדבר המרובע הזה שכך היה במכרז ואת זה הפרקליטות אומרת – צריך לחשוב יותר בהיגיון. שר האוצר אמר שהוא מוכן לספוג את ההפסדים אם הוא יידרש לשלם קנסות. קריית שמונה תישאר בלי מקום עבודה מאוד משמעותי. 

אמרתי לו: אם אתה חושד שאני עושה פה פוליטיקה, אני חושב שאף אחד לא הצביע שם ג'. יכול להיות שכן, יכול להיות שלא – אפילו לא בדקתי. זו מציאות שאי אפשר להסכים איתה. 

אם אלך לאופוזיציה, וחס וחלילה הבעיה הזו לא תיפתר, אשחרר את חרצובות לשוני על ההתנהגות הזו. היום אני נזהר - בכל אופן, אחריות. אבל אני מחכה לתשובה שלו.

ינון, בבקשה.

 << דובר >> ינון אזולאי (ש"ס): << דובר >>  

האמת היא שאין הרבה להוסיף. אני אומר הפוך מדבריך, יש לנו שם מצביעים, אבל לא בגלל זה אנחנו שם. אולי בגלל זה מנסים לפטר אותם – יכול להיות, אבל אני במקום הזה בכלל.

 << יור >> היו"ר משה גפני: << יור >>  

לא בדקנו את העניין הזה בכלל.

 << דובר >> ינון אזולאי (ש"ס): << דובר >>  

אני לא הולך לדאוג להם כמצביעים אלא לדאוג לפריפריה. קודם כול, חובת המדינה כאשר יושבים פה נציגים של משרד הביטחון היא שלא ירמו אותנו, כי בד בבד שהם יושבים פה הם הולכים וסוגרים עם ברמן להמשיך עם המכרז. הם שיקרו פה במצח נחושה והם צריכים לתת על זה את הדין, עם כל הכבוד.

 << יור >> היו"ר משה גפני: << יור >>  

אמרתי לו את זה. הם אמרו פה דברים שקריים.

 << דובר >> ינון אזולאי (ש"ס): << דובר >>  

אם שר הביטחון בני גנץ לא יודע לנהל את המשרד שלו, שלא יחפש עוד משרדים. אני בינתיים יחד איתך בקואליציה ואני יכול לשחרר את חרצובות לשוני, וזה רק חלק ממה שאני אגיד עליו. ההתנהגות שלו, ההתנהגות של הבן אדם הזה, נמאסה. הוא מתנער מכל דבר. התנהגות בממלכתיות היא לא להתנער מכל דבר אלא התנהגות בממלכתיות היא גם לפתור את הבעיות. אם הוא לא יודע לפתור בעיות, שיסיק את המסקנות שלו. זה לשלוח 120 משפחות לחרפת רעב. מצד אחד, כשמבקשים מהמשרד הזה להוריד את המחיר במכרז הם מורידים, ומצד שני, רוצים לעשוק את כל הציבור, את כולנו, ולהוסיף עוד 3 שקלים מעבר למה שהם לוקחים במכרז. על מה? על מה לתת לו את זה כשהוא מתנער מאיתנו וכשהוא אומר: זה משפטי, זה לא אני. הכי קל להגיד: זה לא אני, זה היועצים המשפטיים. זה לא היועצים המשפטיים, זה קודם כול אתה. כשר תנהל את המשרד שלך.

 << דובר >> קטי קטרין שטרית (הליכוד): << דובר >>  

מה גם שניתן פתרון. שר האוצר אמר את זה.

 << דובר >> מיקי לוי (יש עתיד): << דובר >>  

אנחנו ביקשנו בישיבה האחרונה שמנכ"ל משרד הכלכלה ומשרד הביטחון יגישו בקשה לבית המשפט. אדוני, האם זה בוצע?

 << יור >> היו"ר משה גפני: << יור >>  

משרד הביטחון פשוט שיקר את הוועדה, ואמרתי את זה לבני גנץ. אנחנו ביקשנו את מה שאתה אומר עכשיו. ביקשנו שהמנכ"לים ייפגשו, וביקשנו שעד אז יבקשו דחייה בביצוע פסק הדין. ישבה פה נציגת משרד הביטחון והיא אמרה: כן. ישב פה מנכ"ל הכלכלה ונציגת משרד הביטחון אמרה: אכן, אנחנו מבקשים את הדחייה, אנחנו גם כן מצטרפים לזה. התברר שהם לא מבקשים דחייה, הם מיישמים את פסק הדין. הם לא רוצים כלום. אמרתי לבני גנץ: יושבת פה ועדה מכובדת, נמצאים פה נציגים מכל המפלגות, יושבת הנציגה שלך ואומרת: כן, אנחנו מסכימים לדחייה? האם אתם משקרים אותנו? אתם מיישמים את זה. אתה אומר: בגלל שאין לך ברירה, אתה צריך לעשות את מה שבית המשפט אומר. ההתנהגות הזו היא מתחת לכל ביקורת. 

 << דובר >> קטי קטרין שטרית (הליכוד): << דובר >>  

יכולת לראות את האדישות שלהם. הם הרי ישבו שם בפינה והתייחסו בזלזול.

 << יור >> היו"ר משה גפני: << יור >>  

כן. 

קטי קטרין שטרית (הליכוד):

זה מזכיר לי את הביקור שלי אתמול באגף השיקום של הלומי הקרב. אני מדברת עם הפקידים וכאילו לא מדובר בחיילים שחרפו את נפשם. חיילים אומרים: עדיף להגיע כבר מת מלהיות מת מהלך – זו האדישות.

היו"ר משה גפני:

היה פה מעשה שלא ייעשה. אני לא מתכוון לשתוק על זה. אני אומר לכל אחד מאיתנו: כל מי שיכול לדבר עם שר הביטחון – שיידבר, כי קריית שמונה הולכת לתקופה מאוד קשה מבחינת אבטלה.

 << דובר >> אופיר כץ (הליכוד): << דובר >>  

הרב גפני, אני באמת רוצה להאמין שאף אחד לא מסתכל על זה מנקודת מבט פוליטית.

 << דובר >> קטי קטרין שטרית (הליכוד): << דובר >>  

תבדוק כמה גנץ קיבל בקריית שמונה ותבין את התשובה לבד. לצערנו הרב, כך זה כנראה מתנהל או הולך להתנהל.

מיקי לוי (יש עתיד):

אין קואליציה-אופוזיציה פה.

 << דובר >> אופיר כץ (הליכוד): << דובר >>  

קטי, אני מקווה וגם מאמין שגם בני גנץ לא מסתכל על זה מנקודת מבט פוליטית. יחד עם זאת, אני חושב שזהו נושא שהשקענו בו הכי הרבה זמן בוועדה והכי הרבה דיונים.

היו"ר משה גפני:

לא הכי הרבה זמן, אבל הרבה זמן השקענו.

אופיר כץ (הליכוד):

אנחנו כל הזמן שומעים על שיחות עם גנץ, כל פעם הוא בודק, יבדוק. אני דורש ממנו להביע את עמדתו ודעתו בעניין הזה. אי אפשר, אנחנו כבר כמה חודשים והוא לא אומר מה הוא חושב, מה הוא רוצה לעשות, איך הוא מתכוון לטפל בזה. זה תחת אחריות המשרד עליו הוא ממונה כשר והוא צריך להביע עמדה ולהגיד איך הוא הולך לטפל בזה. אנחנו לא יכולים. זה כבר כמה חודשים, וזהו, המפעל נסגר, והוא עדיין לא אומר את דעתו.

 << דובר >> קרן ברק (הליכוד): << דובר >>  

אופיר, תגיש שאילתה במליאה והוא יצטרך לתת תשובה.

 << יור >> היו"ר משה גפני: << יור >>  

תודה. קטי, בבקשה.

 << דובר >> קטי קטרין שטרית (הליכוד): << דובר >>  

אדוני היושב-ראש, אני רוצה להעלות שלושה נושאים, אבל את הנושא השלישי, את נושא הפסיכולוגים, תציג מיכל. אני אציג שני נושאים מאוד מאוד קצרים: הנושא הראשון הוא הבטחות שניתנו כאן בוועדת הכספים ולא מומשו. אולי כדאי להזכיר ולנער אבק מהשטיח לכל אלה שישבו כאן והבטיחו לעשות את מה שהבטיחו. 

נתחיל בזה שמערכת הבריאות היום מתחילה שביתה עליה הכריזו עליה הרופאים, וזאת למרות הבטחות משרד הבריאות ומשרד האוצר להוסיף 600 תקנים של רופאים בעקבות פרישה של רופאים. הייתה עלייה מבורכת מברית המועצות שבעקבותיה היו הרבה מינויים של רופאים, אבל רובם נמצאים בשלבי פרישה וצריך להכניס אחרים במקומם. אנחנו מדברים על 600 תקנים שתוקפם יפוג ב-30 ביוני. זאת אומרת, 600 רופאים שנקלטו בתקופת הקורונה, שכמובן לא מכסים את המחסור ברופאים שקיים היום. משמעות ביטול התקנים היא פגיעה חד משמעית.

<< יור >> היו"ר משה גפני: << יור >>  

זה מונח אצלי.

 << דובר_המשך >> קטי קטרין שטרית (הליכוד): << דובר_המשך >>  

מצוין. גם הנושא השני מתייחס לזה שאנחנו ממשיכים את ההבטחות שלא מומשו ואף הורעו. אדוני היושב-ראש זוכר את הדיונים הרבים שעשינו על גני הילדים של החינוך המיוחד של המוכשר. שים לב למה שקרה. הרי פה בוועדה קיבלנו החלטה על העברה של 80 מיליון שקלים. אדוני היושב-ראש,  עד עכשיו העבירו פירורים, העבירו 25 בסך הכול - זה הסכום. לא רק זה, ניתנה לגננות תוספת של 14%. מיקי, היית מעורב גם בזה, ואתה זוכר שההחלטה הייתה תוספת של 30% לגננות. הם אמרו להם לא. הם החליטו על דעת עצמם, למרות ההחלטות שנעשו פה. משרד החינוך פשוט פשע משום שפה היו החלטות של נבחרי ציבור, שנבחרו על-ידי העם לייצג את העם, ופשוט משרד החינוך החליט שהוא מעביר להם רק 14% ולא 30%, שזה כמעט מחצית.

את הנושא השלישי לגבי הפסיכולוגים מיכל תציג. אנחנו נמצאים עכשיו במצב קטסטרופלי וגם הם מתחילים בעיצומים. אני מאוד מקווה שמישהו יתפקח שם ויעיר את המצב. אנחנו נמצאים בתקופת קורונה. 

 << יור >> היו"ר משה גפני: << יור >>  

שלום השר. 

 << דובר_המשך >> קטי קטרין שטרית (הליכוד): << דובר_המשך >>  

אדוני היושב-ראש, אתה זוכר שאמרתי המגפה שאחרי המגפה? אנחנו לקראת המגפה שאחרי המגפה.

היו"ר משה גפני:

מיקי, בבקשה, בקצרה.

 << דובר >> מיקי לוי (יש עתיד): << דובר >>  

חבל שאין כאן מישהו מהאוצר.

קריאות:

השר נמצא.

מיקי לוי (יש עתיד):

אני מתנצל. אדוני השר, אנחנו יחד עם עוד חברים דואגים לאורך השנים כל פעם מחדש למכון הוולקני בבית דגן. המכון הוולקני לא קיבל את התקציב הראוי שהגיע לו עוד בבסיס התקציב הישן. עכשיו עשו תיקון קטן ונתנו 30 מיליון. מדובר שם בפטנטים ובפיתוחים שמדינת ישראל מפתחת בחקלאות ולא ניתן לרשום אותם. אני והיושב-ראש גפני, וחברים נוספים, כל שנה מוצאים את עצמנו מתמודדים עם הסוגיה הזו. אם לא ירשמו פטנטים, מדינת ישראל לא תקבל את הכסף חזרה וכו' וכו'. בסך הכול כרגע מדובר ב-30 מיליון שקלים. היה מדובר ב-60. קיבלתי הודעה ש-30 נתנו ושחסרים 30. אדוני השר, 30 מיליון שקל בבליל הגדול הזה זה לא הרבה. אני מבקש את התערבותך. באמת מפאת כבודך אני לא רוצה להגיד. אני אצביע נגד וגפני הצביע נגד בפעמים הקודמות. זה 30 מיליון שלגביהם אין פה אופוזיציה-קואליציה. 

 << יור >> היו"ר משה גפני: << יור >>  

בשעתו הם העבירו.

 << דובר_המשך >> מיקי לוי (יש עתיד): << דובר_המשך >>  

אני מדבר על התקציב החדש. 

היו"ר משה גפני:

כן, דיברנו על זה בשבוע שעבר.

מיקי לוי (יש עתיד):

אומר שר החקלאות: מה אעשה? האוצר לא נותן לי. בחייאת ראבק, תדפוק על השולחן, תביא 30 מיליון שקל לרישום פטנטים. אדוני, אני מבקש את התערבותך. כל הסיפור הוא 30 מיליון שקל עבור המכון הוולקני. אני מודה לך.

 << יור >> היו"ר משה גפני: << יור >>  

תודה רבה. מיכל, בבקשה.

 << דובר >> מיכל וולדיגר (הציונות הדתית): << דובר >>  

תודה רבה. אני ממשיכה את דבריה של קטי בנושא בריאות הנפש. שוב, גם פה אין קואליציה-אופוזיציה. כולנו מודעים לכך שתחום בריאות הנפש הוא החצר האחורית של החצר האחורית. צריך לטפל בזה. אני כן אתמקד בנקודה ספציפית. היום התחילו 3,200 פסיכולוגים חינוכיים בעיצומים. זה לא רק בגלל הקורונה, זה עוד לפני הקורונה ולפני כל המשברים. היום חסרים תקנים במדינת ישראל לפסיכולוגים חינוכיים. על-פי הנייר יש פסיכולוג חינוכי אחד על כל 1,000 תלמידים. בפועל, זה 3,000 תלמידים. זה לא מספיק. לא די בכך, התיקון לחוק חינוך מיוחד, שהוא תיקון מבורך, הכפיל וריבע את כמות הוועדות שהפסיכולוגים החינוכיים צריכים לשבת בהם ואת עבודתם. הם לא מספיקים להתפנות לעבודה עם התלמידים ועם הוריהם. לזה צריך לצרף את הקורונה ואת האסון במירון. הם צריכים לעשות עבודה בלי סוף. אין להם זמן לעשות את כל מה שהם צריכים לעשות, הם צריכים להתעסק בוועדות. אם לא די בכך, גם לא מממנים אותם ולא נותנים להם כספים על הישיבות הארוכות שהם צריכים לעשות. אני מבקשת להעלות את הנושא הזה לסדר ולקבוע ישיבה דחופה בנושא הזה שתשפר את התנאים ושתאפשר עוד תקינה כי זה פשוט הכרח לילדים של כל אחד ואחד מאיתנו. החוסן הנפשי של הילדים שלנו זה אנחנו. 

 << יור >> היו"ר משה גפני: << יור >>  

תודה רבה. רבותיי, זו הצעה לסדר.

 << דובר >> ינון אזולאי (ש"ס): << דובר >>  

אני אנצל את זה ששר האוצר נמצא פה. הייתי רוצה שיקשיב כי זה מאוד חשוב דווקא בסוף תקופה. כבוד השר, מונחים אצלך על השולחן במשרד האוצר תבחינים של מעונות היום, מבחני ההכנסה של מעונות היום, שמהם נגזרים הסבסודים. בפעם האחרונה בקורונה לא הוגשה הטבלה הזו בזמן ומה שקרה הוא שבחודש מרץ-אפריל יכלו להגיש את הבקשה להנחה למעונות היום. מה שקורה עכשיו זה שעדיין זה לא נחתם אצלך במשרד, ולכן אנחנו עלולים להגיע לאותו מצב כפי שהיה בפעם שעברה, שבחודש מרץ-אפריל ההורים לא יוכלו לקבל סבסוד. מדובר בהורים מהשכבות הכי חלשות כמו אימהות חד הוריות ואנשים ממש הכי מסכנים שזקוקים לגופי הרווחה. הם לא יוכלו לקבל את הסבסוד והם יצטרכו לשלם תשלום מלא עבור ילדיהם במעונות היום כפי שקורה עכשיו. 

 << יור >> היו"ר משה גפני: << יור >>  

אמרת לי את זה בטלפון, זה נכון. אתה צודק.

ינון אזולאי (ש"ס):

אדוני השר, זה נמצא אצלך. אני מבקש ממך שיחתמו על זה כמה שיותר מוקדם. 

 << דובר >> שר האוצר ישראל כץ: << דובר >>  

זה נמצא אצלי לאישור? 

ינון אזולאי (ש"ס):

לאישור, כן.

היו"ר משה גפני:

לחתימה.

ינון אזולאי (ש"ס):

 תמיר, אתה יודע על מה מדובר. זה אצל איציק דניאל.

תמיר כהן:

אעשה סדר. קודם כול, חבר הכנסת אזולאי אכן פנה אלינו ואנחנו מטפלים בזה. זה לא משהו שמצריך חתימה ישירה של שר האוצר. על מבחן תמיכה, כפי שיודע חבר הכנסת אזולאי, אחראי שר העבודה והרווחה. דרגי המקצוע צריכים לשחרר משהו. תמיד שר אחד עושה מבחן תמיכה.

ינון אזולאי (ש"ס):

עשיתי שיעורי בית לאחר שחזרת אליי. דיברתי עם איציק דניאל והוא אמר שזה מונח אצלו.  תטפלו בזה. 

 << יור >> היו"ר משה גפני: << יור >>  

ינון, נדבר איתם אחר כך. אסור שזה ייסחב.

קרן, בבקשה, בקצרה.

 << דובר >> קרן ברק (הליכוד): << דובר >>  

	קודם כול, שאפו גדול על מה שהיה אתמול לגבי אל על, כבוד השר. עבדנו על זה מאוד קשה וכל הכבוד על כך. בשעה טובה החברה נכנסת לתהליך חדש ולפרק חדש. זה היה מאוד מאוד חשוב וכל הכבוד לשר. אנחנו מודעים על כל המאמצים.  אפרופו אל על – מי שעצר את זה אז היו שרי כחול לבן שניסו כל הזמן להביא עוד הישגים. גם עכשיו יש עוד נושאים שתקועים ונעצרים על-ידי כחול לבן. אתה זוכר שבינואר אישרנו פה את הפטור או את ההקלה בארנונה לעסקים גדולים, מעל 400 מיליון שקל, ולעסקים קטנים חדשים שנפתחו בשנת הקורונה. אנחנו אישרנו פה, נלחמנו על זה והבאנו את ההישג. שר האוצר מביא את זה כל פעם לממשלה וכחול לבן לא מסכימים לאשר את זה, שזה יהיה על הממשלה. אנחנו מדברים על משהו שכבר אושר כאן בוועדה בינואר והוא תקוע ולא מאושר בממשלה בגלל הפריטטיות של הממשלה הזו. לכן, מאוד חשוב שתצא מפה קריאה של הוועדה שלך שאנחנו חייבים לאשר את זה.

 << דובר >> שר האוצר ישראל כץ: << דובר >>  

גם חדרי הכושר – אותו הדבר.

קרן ברק (הליכוד):

גם המתווה של חדרי הכושר וההקלה מהארנונה – 95%. 

אנחנו נלחמים על זה, זה חייב להיות החלטת ממשלה. הוא מביא את זה כל פעם והם עוצרים את זה. לכן, צריכה לצאת מפה קריאה שלא סתם את הפטור/הקלה בארנונה, זה צריך להיות. 

בנוסף, מונחת על שולחנך בקשה מאוד מאוד חשובה שלי לגבי ענף התיירות – הצעה לסדר מה אנחנו עושים עם כל החל"ת של ענף התיירות. זה חשוב כי בסוף יוני נגמר החל"ת, אבל חלק מהעובדים לא יוכלו לחזור לעבודה ולכן הם צריכים לקבל התראה של חודש מראש. זאת אומרת, אנחנו במהלך מאי חייבים לראות מה קורה עם האנשים האלה כי אם צריכים לתת להם חודש מראש אז זה צריך לקרות כבר עכשיו. זה כל ענף התיירות, זה גם עובדי אל על וגם המלונאים, סוכני הנסיעות, מורי הדרך. אנחנו חייבים לעשות על זה דיון לפני מאי כדי שהם יידעו מה קורה איתם הלאה.

היו"ר משה גפני:

זהו נושא חשוב. אחרון הדוברים גלעד קריב, בקצרה.

 << דובר >> גלעד קריב (העבודה): << דובר >>  

אדוני היושב-ראש, מונח על שולחנך מכתב של חבר הכנסת פורר, שלא נמצא כאן, וחברים נוספים, שעוסק בעובדה שישנם כ-10,000 מורים.

היו"ר משה גפני:

כן, הם פנו אליי. הגברת דיברה איתי.

גלעד קריב (העבודה):

 הנושא הזה דחוף מאוד כיוון שאנחנו באמצע חודש מאי. עם סוף החל"ת, בהיעדר התארגנות, 10,000 איש ייפלטו מהמערכת בקיץ. אין הסדרים של הקייטנות של החופש הגדול ובית ספר של החופש הגדול. אנחנו מבקשים לקיים על כך דיון דחוף עם משרד החינוך ומשרד האוצר. 

 << יור >> היו"ר משה גפני: << יור >>  

ישנם מספר נושאים שחברים ביקשו. יכול להיות שאני אעשה יום אחד של דיונים, על כל אחד מהנושאים האלה בנפרד. היא דיברה איתי.

 << דובר_המשך >> גלעד קריב (העבודה): << דובר_המשך >>  

אני מבקש שתינתן עדיפות לכל הסוגיות הקשורות לסיום החל"ת ובעובדה שיש מגזרים שלמים שאין להם פתרון ב-1 ביולי. 

 << דובר >> קרן ברק (הליכוד): << דובר >>  

יש גם את המורים של החוגים.

 << דובר >> גלעד קריב (העבודה): << דובר >>  

זו הסוגיה הזו.

 << דובר >> שר האוצר ישראל כץ: << דובר >>  

אדוני היושב-ראש, אני מבקש להתייחס לסיום החל"ת. אנחנו קיימנו דיונים רבים במשרד האוצר כדי להיערך. פרצנו שנה קדימה, עד סוף יוני, את נושא החל"ת והמענקים ושאר הדברים. זה היה דבר נכון מאוד שאפשר יציבות ורשת ביטחון. עובדה שהאבטלה מתחילה לרדת. אמרו שהמובטלים לא רוצים לחזור לעבודה. אבל זה כבר הגיע ל-8% באמצע אפריל, ולדעתי עד סוף החודש יהיה פחות ולאחר מכן פחות. אני לא רוצה להתנבא על מספר מדויק, אבל תהיה עוד ירידה עד סוף יוני. אבל מאחר ויש כאלה שבאופן מובנה או מכל מיני סיבות לא יוכלו לחזור לעבודה כמו: חברות תעופה או תיירות פנים או דברים מהסוג הזה, אנחנו מגבשים את הכללים לגבי ההמשך כדי להביא אותם לממשלה לדיון והחלטות בכנסת. הייתי שמח שתשתלבו בדיון הזה בהמשך. זו אחריות לאומית כוללת של מדינת ישראל כפי שעשתה את זה במשך השנה, בערבות הדדית, בצורה נכונה, שהוכחה כנכונה, וצריך להמשיך את זה באותה הדרך, כמובן שבקנה מידה הרבה יותר קטן כי הביקוש יותר קטן. ככל שמובטל חוזר למקום עבודתו או לעבודה אחרת, יש פחות בעיה בנושא הזה, ולכן ודאי שיצטרכו להיקבע כללים, כולל בנושאים שאתם העליתם כאן. 

קריאה:

זה צריך להפוך לטיפול ממוקד.

שר האוצר ישראל כץ:

אגב, המענקים למרץ-אפריל ישולמו. כבר נפתחו המענקים של מעל 300,000 וכבר ניתן היה להגיש מאתמול, נדמה לי, והיום ומחר גם כן עד 300,000, כך שהדבר הזה ממשיך. כל מי שייפגע ב-25% יקבל את המשך המענקים. זה מאפשר להחזיר את כל העסקים לעבודה מלאה תוך כדי תמיכה במי שעדיין נפגע במידה שמחייבת פיצוי. כל הדברים האלה הם דברים שצריכים להכין לקראת סוף יוני תחילת יולי, כדי להמשיך לעשות דבר שהיה נכון. עובדה שמדינת ישראל נמצאת בכל חברות הדירוג ובכל המדדים במקום טוב ביחס למשבר ובין המדינות שבאופן יחסי לעולם נמצאת בעמדת זינוק טובה. אני מקווה שמה שיוחלט פה היום הוא במישור המלווה של התשתית וההשקעות. יש תוכנית האצה, שאני מניח שהממשלה החדשה גם תביא במהירות לאישור ממשלה ומה שצריך לאישור הכנסת, וכך המשק יוכל תוך ערבות לאנשים שנתנו אותה, והיא נכונה, וצריך להמשיך אותה לפי הצרכים. 

היו"ר משה גפני:

תודה רבה.

הישיבה ננעלה בשעה 10:30.





הכנסת
יו"ר הוועדה הזמנית לענייני כספים


סימוכין: 2021-043900
ירושלים, כ"ח אייר התשפ"א 
10 במאי 2021


לכבוד
מר ערן יעקב
מנהל רשות המסים
משרד האוצר
ירושלים



הנדון: אישור מוסדות ציבור לעניין סעיף 61 לחוק מיסוי מקרקעין (רשימה שמספרה: 19-344-21)
אישור מוסדות ציבור לעניין סעיף 46 לפקודת מס הכנסה (רשימה שמספרה: 19-342-21)

מכתבך מיום: 2.5.21, כ' אייר התשפ"א


הנני מתכבד להודיעך כי הוועדה הזמנית לענייני כספים,בישיבתה היום, החליטה לאשר את העמותות הבאות:


לפי סעיף 61 לחוק מיסוי מקרקעין:

	1. 
	אבני ברזל – ערד - 
מאושר רטרו מיום 23/4/2020
	580678712

	1. 
	אגודת יורדי-ים - זבולון – ישראל – 
מאושר רטרו מיום 8/1/2020 
	580089555



לפי סעיף 46 לפקודת מס הכנסה: 

	1. 
	"בית ברוך" מינסקער 
	580641769

	2. 
	בית הכנסת גבורי ישראל - ירושלים –
 מאושר לשנה 
	580605608

	3. 
	הבית היהודי ברסלב (גמ''ח מוה''רן)- מאושר לשנה
	580695336

	4. 
	היכל התורה דחסידי גור - מאושר לשנה
	580680833

	5. 
	עמותת הלב היהודי לנפש חיה
	580396349

	6. 
	המוסדות המאוחדים "אור תורה" - ישיבת אור תורה רבי מאיר בעל הנס תלמוד תורה אור תורה

	580043230

	7. 
	חסידי נדבורנה - ירושלים
	580604601

	8. 
	ישיבת פני מנחם לעמלי תורה- מאושר לשנה
	580691392

	9. 
	אגודת "כתר תורה" בית-וגן 
	580093508

	10. 
	מרכז תורני - אביר יעקב אור לישרים - מאושר לשנה
	580651602

	11. 
	נווה גאולה חב"ד חיפה
	580624278

	12. 
	נוף הרים בגליל
	580648558

	13. 
	עמודי ארץ - מאושר לשנה
	580685675

	14. 
	צדקת "משמחי לב"
	580665180

	15. 
	קרן ישראל גיבס
	580484681

	16. 
	בית כנסת קהילת אור ישראל ברעננה
	580655835

	17. 
	רובין פוד
	580638856

	18. 
	רשת המרחבים הקהילתיים לעולים מארצות דוברי צרפתית
	580477495

	19. 
	תפילת אבות - מאושר לשנה
	580157816

	20. 
	תרבות בירושלים ללא גבולות
	580643682

	21. 
	אביהוא שרווד - למען חיות הבר
	580656627

	22. 
	איגוד הבדמינטון בישראל
	580244853

	23. 
	ארגון משפחות נרצחים ונרצחות
	580482750

	24. 
	המרכז לעולים חדשים בירושלים - מאושר לשנה
	580671766

	25. 
	הפורום הכלכלי הערבי : הפורום למחקר כלכלי - חברתי ותכנון אסטרטגי
	580524213

	26. 
	יסודות - למדיניות ציבורית ולציונות מעשית
	580685238

	27. 
	"לנצח נשאר" העמותה להנצחת זכרו ופועלו של אמיר פרישר גוטמן ז"ל
	580685485

	28. 
	לשנות עולם - מאושר לשנה
	580614451

	29. 
	מועדון ארוחת הבוקר ירושלים - עמותה לקידום הריצה- מאושר לשנה
	580474062

	30. 
	מרכז גרנות
	580612083

	31. 
	משאלות - אנשים ומעשים טובים
	580618692

	32. 
	עמותת פיסגה תל אביב ג'ודו - לקידום הג'ודו ואומנויות הלחימה בעיר תל אביב
	580595460

	33. 
	פאגסוס - אומנויות לחימה - מאושר לשנה
	580531556

	34. 
	רפואה ועזרה - חצור הגלילית- מאושר לשנה
	580628626

	35. 
	רפואה ותקווה
	580615300

	36. 
	שמרו נפשם - מאושר לשנה
	580643161

	37. 
	חותם - לקידום שוויון הזדמנויות בחינוך בע"מ (חל"צ)
	515674901

	38. 
	יש פיתרון
	580634517

	39. 
	מתחזקים בתורה
	580566727

	40. 
	להבין ולהשכיל - המרכז למורשת מרן
	580601060

	41. 
	קופת גמ''ח אלון שבות
	580633659

	42. 
	ארננה - לתרבות
	580598787

	43. 
	עמותת בוגרי בי"ס כדורי - מאושר לשנה
	580460046

	44. 
	אלרפאה - עמותה לענייני רווחה בכפר ברא
	580333862

	45. 
	גנזי דוד
	580223931

	46. 
	סגולת הרב משה בשארי ז"ל ע"ש אבא שלום שבזי זצוק"ל
	580390581

	47. 
	עמותת בית הכנסת מזל אריה - ירושלים
	580454445

	48. 
	מורשת יהדות תימן בפסגות אפק מתחם בי- מאושר לשנה
	580646198

	49. 
	תורה וחסד ליד בית-הכנסת בית-חנה- מאושר לשנה
	580008035

	50. 
	חניכי הישיבות פסגת זאב
	580665404

	51. 
	מוסדות מראה כהן- מאושר לשנה
	580712156

	52. 
	בית כנסת פסגות אפק ראש העין
	580649648

	53. 
	שערי תורה ותפילה ונתיבות החינוך והחסד- בית שמש - מאושר לשנה
	580481836

	54. 
	אור ישראל - הר חומה
	580591113

	55. 
	בית הכנסת זכרון שמואל בית וגן ירושלים - מאושר לשנה
	580680551

	56. 
	מרכז הרבי ירושלים - אור מנחם
	580553006

	57. 
	ללמוד להצליח
	580660629

	58. 
	בית חב''ד - באר גנים
	580662344

	59. 
	קסימבה

	580669331


	60. 
	ישראל חופשית
	580512184

	61. 
	חסדי רחל אמנו 
	
580650877


	62. 
	המסלול החדש ע"ש אדמונד לוי ז"ל
	580621365

	63. 
	עמותת מוסדות צמח צדיק אשדוד 

	580220184


	64. 
	משא למסע
	580618031

	65. 
	חדוותא - מפעלים חינוכיים

	580668200


	66. 
	מחוברים לנוער
	580656536

	67. 
	מתוק לנפש - מאושר לשנה

	580678654

	68. 
	חב"ד שיכון ותיקים ונוה רמז חולון- מאושר לשנה
	580690311


	69. 
	תהלליה
	580530954

	70. 
	בית כנסת אהבת ישראל גן יבנה
	580407591

	71. 
	בית הכנסת המרכזי שבזי טירת שלום- מאושר לשנה
	580579563

	72. 
	עמותת מתפללי כרמית
	580659274

	73. 
	הדר - עוז וענווה - מאושר לשנה
	580612182

	74. 
	ארגון נוער-תגדלם- מאושר לשנה
	580689180

	75. 
	ללכת בדרכיו
	580640696

	76. 
	יצחק ירנן - חסד ואמת
	580659316

	77. 
	אבני שוהם
	580566750

	78. 
	אור שאול- מאושר לשנה
	580688703

	79. 
	מוסדות נחלת חיי'ם ביתר עילית- מאושר לשנה
	580658805

	80. 
	צעירי גנים 2011, בית כנסת לצעירים - פתח תקוה
	580545259

	81. 
	דודאי ראובן
	580331619

	82. 
	בית חב"ד גבעת עדה שע"י צעירי אגודת חב"ד - המרכז
	580285096

	83. 
	מסילות חכמה וחסד ע"ש התנא רבי מאיר בעל הנס זיע"א
	580584670

	84. 
	חזון שמעון – חריש - מאושר לשנה
	580669943

	85. 
	משכנות שלום
	580261238

	86. 
	אשכילה- מאושר לשנה
	580670859

	87. 
	ואי אר - תקווה
	580651446

	88. 
	משנת הנחל
	580350262

	89. 
	כולל חצות נחלת יהושע- ביתר עילית
	580493914

	90. 
	זכרון יונה יוסף אלעד- מאושר לשנה
	580681534

	91. 
	מרכז התורה כרמיאל
	580650075

	92. 
	בית חב"ד לסטודנטים שער הנגב שע"י צעירי אגודת חב"ד
	580581478

	93. 
	מוסדות לעשות רצונך
	580672095

	94. 
	בית תלמוד להוראה פני מנחם ירושלים - מאושר לשנה
	580692887

	95. 
	בארי פרדס חנה
	580658011

	96. 
	ילדי התהילים- מאושר לשנה
	580669372

	97. 
	שפרה - פשוט לאהוב
	580621316

	98. 
	עמותת קרן שלום - אלעד
	580486165

	99. 
	מוסדות סלונים אלעד
	580508042

	100. 
	בית דוד למען הקמת בית כנסת בשכ שרת לעדה הגרוזינית בלוד
	580180321

	101. 
	כנסת מאור
	580564839

	102. 
	כולל כי טוב- מאושר לשנה
	580683753



 									  בכבוד רב,


   ח"כ משה גפני
  יושב ראש הוועדה   הזמנית לענייני כספים 





העתק: מר ארז אורעד, מנהל תחום בכיר מוסדות ציבור ומלכ"רים, רשות המסים בישראל
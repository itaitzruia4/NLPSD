פרוטוקול של ישיבת ועדה

הכנסת העשרים-ואחת

הכנסת



52
ועדת הכספים
11/06/2019


מושב ראשון



פרוטוקול מס' 14
מישיבת ועדת הכספים
יום שלישי, ח' בסיון התשע"ט (11 ביוני 2019), שעה 11:30



סדר היום:
 << נושא >> שינויים בתקציב לשנת 2019 << נושא >>   


נכחו:
חברי הוועדה: 
משה גפני – היו"ר
דוד ביטן
מיקי לוי
יעקב מרגי
אבי ניסנקורן
רועי פולקמן
עודד פורר
אורלי פרומן
אורית פרקש-הכהן
שלמה קרעי
מיכל שיר


חברי הכנסת:
אוסנת הילה מארק
מיכאל מלכיאלי
טל רוסו
קטי (קטרין) שטרית


מוזמנים: 
	טל שחם
	–
	רפרנט שכר וכלכלה, אגף התקציבים, משרד האוצר

	אמיר מוריץ
	–
	רפרנט ביטחון, אגף התקציבים, משרד האוצר

	גל ברנס
	–
	רפרנט תעשייה ומסחר, אגף התקציבים, משרד האוצר

	מחמד ח'לאילה
	–
	רפרנט חינוך, אגף התקציבים, משרד האוצר

	רותם ברמלי
	–
	רפרנט תכנון ורמ"י, אגף התקציבים, משרד האוצר

	אריאל הבר
	–
	רפרנט תחבורה, אגף התקציבים, משרד האוצר

	ביאן ותד
	–
	רפרנטית פנים ושלטון מקומי, אגף התקציבים, משרד האוצר

	תמר לוי בונה
	–
	רפרנטית חקלאות, אגף התקציבים, משרד האוצר

	שני מנדל לאופר
	–
	רפרנטית שיכון, אגף התקציבים, משרד האוצר

	חזי כהן
	–
	רפרנט משרדי מטה, אגף התקציבים, משרד האוצר

	שאול קירשנבאום
	–
	רפרנט חינוך, אגף התקציבים, משרד האוצר

	נתנאל אושרי
	–
	רפרנט רווחה וביטוח לאומי, אגף התקציבים, משרד האוצר

	עומרי בן חורין
	–
	רפרנט תקשורת ותיירות, אגף התקציבים, משרד האוצר

	יעל לינדנברג
	–
	רפרנטית תעסוקה, אגף התקציבים, משרד האוצר

	אורי דביר
	–
	רפרנט תכנון, אגף התקציבים, משרד האוצר

	ספיר איפרגן
	–
	רפרנטית ביטחון, אגף התקציבים, משרד האוצר

	אסף הופר
	–
	מנהל תחום נכסים, חטיבת נכסים, רכש ולוגיסטיקה, החשב הכללי, משרד האוצר

	מתן אונגר
	–
	מנהל תחום תקציבים, מינהל התכנון, משרד האוצר

	יואב קצבוי
	–
	עוזר בכיר ליו"ר הרשות, רשות החשמל, משרד האנרגיה 

	ראפת דיבסי
	–
	מנהל תחום תקציב, משרד האנרגיה

	דליה ציוני
	–
	מנהלת תחום תקציבים, משרד הבינוי והשיכון

	אתי מזרחי
	–
	מרכזת בכירה התקשרויות, משרד הבינוי והשיכון

	אורלי מלכה
	–
	כלכלנית בכירה, אגף התקציבים, משרד הבריאות

	מתן מור
	–
	כלכלן, משרד הבריאות

	שירלי ברנע
	–
	ראש אגף התקציבים, המשרד להגנת הסביבה 

	אורעם שיימס
	–
	מ"מ תקציבאית, משרד התיירות 

	משה שגיא
	–
	סמנכ"ל בכיר ומנהל מינהל כלכלה ותקציבים, משרד החינוך

	סיון ינקוביץ'
	–
	מנהלת אגף בכירה תקציבים, משרד החקלאות ופיתוח הכפר

	יאיר שרעבי
	–
	תקציבן הרשות לפיתוח והתיישבות הבדואים בנגב, משרד החקלאות ופיתוח הכפר

	אריק אוזן
	–
	מנהל תחום בכיר תקציב תמחיר ותוכניות, משרד העלייה והקליטה

	ענת אסרף
	–
	המפקחת הארצית על הבחירות, משרד הפנים

	קובי גליקשטיין
	–
	משנה למנכ"לית,  משרד התחבורה והבטיחות בדרכים

	איתן טי
	–
	מנהל תחום תקציבי פיתוח, משרד התחבורה והבטיחות בדרכים

	עידן הרשקוביץ
	–
	מנהל אגף תקציבים, משרד התחבורה והבטיחות בדרכים

	יום טוב רענן
	–
	יועץ מנכ"ל משרד התפוצות, משרד ראש הממשלה

	סג"ד מישל בטאשוילי
	–
	רע"ן תקציבים, משטרת ישראל, המשרד לביטחון פנים

	שמוליק תקותיאל
	–
	ר' תחום תקציבי שב"ס ומשרד, המשרד לביטחון פנים

	דוד נחום
	–
	תקציבן, המשרד לשירותי דת

	אליסף ורמן
	–
	מנהל אגף בכיר תכנון ותקצוב, הלשכה המרכזית לסטטיסטיקה

	ירמיהו גור
	–
	סמנכ"ל תכנון שירות ומדיניות, המרכז למיפוי ישראל

	יעל אליאב
	–
	חשבת, ועדת הבחירות המרכזית

	איל שפירא
	–
	עו"ד, עוזר בכיר לממונה, רשות התחרות

	רונית מורן
	–
	ראש אגף תקציבים, רשות הטבע והגנים

	נעה מבורך
	–
	מנהלת פורום קהילות 

	אליעזר היון
	–
	פורום מוכש"ר 

	ישראל גנץ
	–
	ראש המועצה האזורית מטה בנימין

	אחיה פרנסיס
	–
	עוזר לראש המועצה האזורית מטה בנימין

	אושריאל בן עמרם
	–
	המועצה האזורית מטה בנימין

	אייל שמואלי
	–
	כפר ורדים

	ישראל אבן זהב
	–
	רכז תחום נגישות, פורום ארגוני הנכים

	משה פריאל
	–
	עיתונאי גמלאי ופעיל חברתי

	דניאל גולדברג
	
	




ייעוץ משפטי: 
שגית אפיק
שלומית ארליך
אייל לב ארי
שיר שפר

מנהל הוועדה:
טמיר כהן

רישום פרלמנטרי:
אירית שלהבת



 << נושא >> שינויים בתקציב לשנת 2019 << נושא >> 


 << יור >> היו"ר משה גפני: << יור >> 

אני מתכבד לפתוח את ישיבת ועדת הכספים. אנחנו עוברים לסעיף האחרון בסדר היום: שינויים בתקציב לשנת 2019. 

הצעה לסדר של מיקי לוי, בכבוד. 

 << דובר >> מיקי לוי (כחול לבן): << דובר >> 

אני רוצה רק להגיד תודה. תודה ליועצת המשפטית ולך על מכון וולקני. אנשי משרד האוצר, דעו, 8 חודשים היה בהסכמה העברת תקציב של 13 מיליון שקל. עד שבוע שעבר אי אפשר היה לטפל בזה. זה נמשך 8 חודשים. וראה זה פלא, אחרי רביזיות, תקציב מכון וולקני, ההייטק של החקלאות הישראלית מקבל חמצן. תודה רבה ובהצלחה לכולם.

 << יור >> היו"ר משה גפני: << יור >> 

חבר הכנסת לוי, קודם כול אני מודה לך על מה שאתה אומר. תיכף נעשה את ההעברה הזאת. 

מיקי לוי (כחול לבן):

זה של הוועדה. זה לא שלי. 

היו"ר משה גפני:

אני רק רוצה להגיד גם לחברי הכנסת החדשים. תמונת המצב היא זאת: היה ויכוח לגבי מכון וולקני, שהתחיל בשאלה האם מעבירים אותו לצפון או לא. 

 << דובר >> אבי ניסנקורן (כחול לבן): << דובר >> 

ויכוח מטורף. 

 << יור >> היו"ר משה גפני: << יור >> 

אנחנו לא נכנסנו לעניין הזה. אבל חבר הכנסת מיקי לוי, ואני הצטרפתי אליו, שנינו אמרנו שצריך להעביר את הכסף כדי שהמכון לא ייסגר. מדובר על עובדים, מדובר על חוקרים, מדובר על חקלאות, מדובר על דברים שהם חיוניים מאוד למדינה מודרנית, למדינת ישראל, אולם הכסף לא עבר. ביקשתי כמה פעמים, בעקבות הבקשה של מיקי לוי, מאגף התקציבים להעביר כסף. הם אמרו: "כן, כן, כן, כן, שבוע הבא". ה"שבוע הבא" הזה התמשך – מאז כבר יצאנו פעמיים לפגרת בחירות. זה פשוט עלה לנו על העצבים. חבר הכנסת מיקי לוי בישיבה האחרונה הודיע שעל כל ההעברות שהיו בישיבה הקודמת הוא מגיש רביזיה. אני הצטרפתי אליו, גם אני הגשתי רביזיה. אורית פרקש הכהן שאלה איך יושב-ראש הוועדה גם יכול להגיש רביזיה. מתברר שכאן בבניין אפשר. אני הצטרפתי אליו.

יעקב מרגי (ש"ס):

לא התייחסת לגירעון התקציבי. 

אורית פרקש-הכהן (כחול לבן):

זה נראה לי תרתי דסתרי שאתה מגיש רביזיה.

היו"ר משה גפני:

זה לא תרתי דסתרי. הבניין פה מקבל את זה. עוד נדבר על זה. 

עודד פורר (ישראל ביתנו):

אבל רק בבניין הזה. 

היו"ר משה גפני:

בסופו של דבר ההעברה השנייה לאחר ההעברה לוועדת הבחירות המרכזית תהיה העברה למכון וולקני, ומכיוון שתהיה העברה למכון וולקני אז חבר הכנסת מיקי לוי כנראה יסיר את הרביזיות שלו. אבל קודם כול שזה יעבור. 

מיקי לוי (כחול לבן):

הנה, אני מודיע שאני מסיר את כל הרביזיות שהגשתי. 

היו"ר משה גפני:

זה הסיפור של מכון וולקני. סיפורים כאלה אנחנו עוברים ממש בכל שבוע.

יעקב מרגי (ש"ס):

אם אני אגיש רביזיות יש סיכוי שאני אסגור משהו עם משרד האוצר?

היו"ר משה גפני:

כן. 

יעקב מרגי (ש"ס):

הנה אני מודיע לפרוטוקול שאני לא מתכוון לעשות את זה. 

היו"ר משה גפני:

מרגי, זה באמת היה מעצבן. הם באו לפה ואמרו: "בשבוע הבא". 

חבר הכנסת מיקי לוי, אני מודה לך על העקשנות בעניין הזה ואני שמח שאנחנו יכולים לעזור להם, ולו באופן חלקי. 

טמיר כהן:

מיקי לוי, הסרת את כל הרביזיות? 

מיקי לוי (כחול לבן):

כן.

היו"ר משה גפני:

אבל יש רביזיות שלי גם.

טמיר כהן:

גם בשם אלון שוסטר? לפרוטוקול.

היו"ר משה גפני:

הם הגישו בשבילו. 

מיקי לוי (כחול לבן):

הם היו שליחיי הנאמנים. 

היו"ר משה גפני:

לא גמרנו בגלל שנשארו עדיין רביזיות שלי. 

טמיר כהן:

עוברים לחוברת שמתחילה בפנייה מספר 7, בעמוד 14.

 << יור >> היו"ר משה גפני: << יור >> 

ביקשתי בשבוע שעבר לא להביא את הפנייה הזאת אלא לאחר שהחוק יאושר. נכון, שגית? כך את יעצת לי. החוק אושר, עבר את שלוש הקריאות. נדמה לי שבחוק כתוב שזה בהתאם למה שוועדת הכספים תחליט שהוא יהיה הסכום. 

 << דובר >> שגית אפיק: << דובר >> 

החוק הרגיל קובע שתקציבה של ועדת הבחירות המרכזית יאושר על ידי ועדת הכספים. בשל היציאה המפתיעה לבחירות היה צורך בתיקון.

היו"ר משה גפני:

זה בגלל ליברמן.

עודד פורר (ישראל ביתנו):

אתה רוצה בכוח שיהיו לך פה כותרות ל"בחדרי חרדים"?

שלמה קרעי (הליכוד):

הוא קיבל שם כותרת לא רעה בכלל, הוא קיבל שם כותרת מיוחדת. 

<< יור >> היו"ר משה גפני: << יור >> 

עודד ואני חברים טובים ועצבן אותי שליברמן מפריד בינינו.

 << דובר >> עודד פורר (ישראל ביתנו): << דובר >> 

מי שהפריד בינינו זה לא ליברמן אלא ליצמן. 

 << דובר >> מיכאל מלכיאלי (ש"ס): << דובר >> 

ליברמן פשוט לא יודע להפריד, הוא רק מחבר.

 << דובר >> שגית אפיק: << דובר >> 

בשל היציאה לבחירות נדרש למעשה תיקון החוק שעוסק בוועדת הבחירות המרכזית. בין יתר התיקונים שנקבעו על ידי הוועדה המיוחדת לוועדה המסדרת שהוקמה נקבע שתקציבה של ועדת הבחירות יהיה זה שיאושר על ידי ועדת הכספים – אלו ההעברות שבפניכם, כאשר כל תוספת שתידרש לתקציב הזה, אם תידרש, תובא בדרך הרגילה שקבועה בחקיקה הראשית ותובא לאישורה של הוועדה בדרך המלך למעשה. אז ההעברה הזאת בעצם היא האישור בהתאם לסיכום הזה שעוגן גם בחוק. 

עודד פורר (ישראל ביתנו):

היא נוגעת לבחירות עצמן. 

היו"ר משה גפני:

זה אותו סכום כסף כפי שהיה. מי מסביר את הפנייה הזאת שמספרה 22–23? בבקשה.

שגית אפיק:

זה בעניין המוניציפלי. מדובר על ההעברה בעמוד 49, בעניין ועדת הבחירות המרכזית. זה מה שהסברנו כרגע.

<< דובר >> ביאן ותד: << דובר >> 

יש שתי פניות. 

היו"ר משה גפני:

אבל גם את זה אני צריך להעביר. בסדר, תסבירי. 

שגית אפיק:

זה לא ההעברה הנכונה. את צריכה העברה אחרת. יש שתי העברות: האחת היא המוניציפלית והשנייה בעמוד 49, שהיא ההעברה שדיברנו עליה. 

ביאן ותד:

אעשה סדר. יש שתי פניות על שולחן הוועדה: אחת על הבחירות המוניציפליות והשנייה על הבחירות הכלליות לכנסת העשרים-ושתיים. 

מספר הפנייה לוועדה הוא 53–54 לגבי הבחירות הכלליות. 

עודד פורר (ישראל ביתנו):

אנחנו עכשיו בפנייה אחרת. 

היו"ר משה גפני:

יש שתי פניות. את הפנייה לגבי הבחירות הכלליות רצינו להביא ראשונה, אבל הראשונה שעולה עכשיו היא בעניין הבחירות המוניציפליות. אני מבקש שתסבירי רק את זה. הפנייה הבאה תהיה על הבחירות הכלליות ואז תסבירי גם אותה. בבקשה. 

ביאן ותד:

אני מאגף התקציבים. הפנייה התקציבית 22–23 נועדה לתקצב סך של 93,241 אלפי ש"ח עבור השלמת התקציב לבחירות המוניציפליות. התקציב עובר למשרד הפנים האמון על הנושא הזה.

היו"ר משה גפני:

משרד הפנים יכול לשחק בכסף הזה או שהוא הולך על פי חוק ועל פי קריטריונים ברורים?

ביאן ותד:

זה על פי חוק. הכול קבוע בחקיקה. 

היו"ר משה גפני:

זה לא שאפשר לשחק עם הכסף הזה.

 << דובר >> דוד ביטן (הליכוד): << דובר >> 

עשינו אז תיקון בחוק ההסדרים. 

ביאן ותד:

לגבי מימון מפלגות ברשויות המקומיות – זה נקבע בחקיקה ואנחנו מתקצבים את זה בהתאם לחוק. יש גם נושא של שכר המזכירים, שזה בהתאם להעסקה בפועל של המזכירים ובהתאם למספר הקלפיות. יש גם עוד חקיקה שעברה לתשלום לחברי ועדת קלפי, שאושרה לאחר הנחת התקציב לשנת 2019, שגם זה מובא בפנייה הזאת. ויש את כל עלויות התפעול של משרד הפנים שבוחן את העלויות וגם זה מתוקצב בהתאם לתשלומים בפועל בשלב הזה. כל הסכום שמועבר בפנייה הזאת הוא 241,000 אלפי ש"ח.

היו"ר משה גפני:

זה עובר למפלגות?

ביאן ותד:

יש לכם פירוט כמה עובר למפלגות. יש סכומים שמועברים לתשלום למזכירי ועדת קלפי, יש סכומים שמועברים למימון מפלגות וכן לחברי ועדות קלפי. יש לכם פירוט בפנייה. 

היו"ר משה גפני:

בסדר. תודה רבה. יש שאלות? 

דוד ביטן (הליכוד):

כן. למה אין יותר?

היו"ר משה גפני:

אין שאלות. נצביע על פניות לוועדה מספר 22–23. מי בעד אישור הפניות? ירים את ידו. מי נגד? מי נמנע?

הצבעה

בעד – רוב
נגד – 
נמנעים – 
פניות מספר 22–23 אושרו.

היו"ר משה גפני:

הפניות אושרו.

 << דובר >> טמיר כהן: << דובר >> 

הפניות בנושא ועדת הבחירות המרכזית מופיעות בחוברת אחרת שמתחילה בפניות 2–3. הפנייה מופיעה בעמוד 49, פניות מספר 53–54. 

 << יור >> היו"ר משה גפני: << יור >> 

בחוברת השנייה בעמוד 49, שזה ועדת הבחירות המרכזית – זה מה שהיועצת המשפטית לוועדה הסבירה קודם. פניות מספר 53–54. בבקשה.

 << דובר >> ביאן ותד: << דובר >> 

הפנייה התקציבית נועדה לתקצב את ועדת הבחירות לכנסת בסך של 283 מיליון שקל. זה התקציב לבחירות לכנסת העשרים-ואחת. זה בהתאם לחוק שעבר בשבוע שעבר, שעניינו תקציב הוועדה המרכזית לבחירות לכנסת העשרים-ושתיים. זה קבוע בסעיפים 4 ו-5 לחוק. אנחנו מיישמים את הוראות החוק. 

 << יור >> היו"ר משה גפני: << יור >> 

ואז הכול הולך על פי מה שיאושר כאן בוועדה?

ביאן ותד:

על פי ההצעה שהוגשה בשנת 2019 לכנסת העשרים-ואחת, זה אותה הצעת תקציב שאנחנו מעבירים עכשיו לכנסת העשרים-ושתיים.

 << יור >> היו"ר משה גפני: << יור >> 

ואם תעשו שינויים תצטרכו ללכת בדרך המלך, כפי שהיועצת המשפטית אמרה. 

ביאן ותד:

כן, נצטרך לעבור את סעיף 130 לחוק. 

היו"ר משה גפני:

תודה. דוד ביטן, אתה העברת את החוק. תסביר. 

 << דובר >> דוד ביטן (הליכוד): << דובר >> 

מכיוון שהיה ויכוח מה יהיה גובה התקציב, יש הליכים שצריך לבצע, למשל בוועדת הבחירות שעוד לא מונתה, עוד אין הרכב של הוועדה, וגם בוועדת הכספים. סיכמנו עם משרד האוצר שבשלב הראשון אנחנו נאשר את התקציב שהיה בבחירות האחרונות, שעל זה אין ויכוח, כדי שיוכלו להתחייב ולהתחיל להריץ את הבחירות, ואחר כך נגיש בצורה פורמלית את ההפרשים גם דרך ועדת הבחירות הארצית וגם פה, ואז אפשר להתווכח על הסכומים. זה הכול. 

 << יור >> היו"ר משה גפני: << יור >> 

בסדר. מי בעד אישור הפניות? ירים את ידו. מי נגד? מי נמנע?

הצבעה

בעד – רוב
נגד – 
נמנעים – 
פניות מספר 53–54 אושרו.

היו"ר משה גפני:

הפניות אושרו. 

דוד ביטן, תודה רבה לך. זו הייתה עצה של היועצת המשפטית לוועדה. היה ויכוח בשבוע שעבר והיה קשה מאוד למצוא פתרון. הפתרון הזה הוא הפתרון הנכון ביותר בגלל שגם אם ייעשו עכשיו שינויים יש בקרה על זה, נדע כמה עולה וכמה יורד. 

שלמה קרעי (הליכוד):

כשביטן מביא משהו לוועדה זה כבר תפור.

דוד ביטן (הליכוד):

למה לא? מה רצית שזה יהיה? צריך לתאם את זה עם כל הגורמים. 

היו"ר משה גפני:

נכון, במיוחד אם הוא מתאם את זה איתי. הוא אומר שאני מנהל משא ומתן עם עצמי.

דוד ביטן (הליכוד):

זה נכון. 

היו"ר משה גפני:

מה נכון?

דוד ביטן (הליכוד):

זה לא נכון? אתה בריב, ו"אני לא אעשה" ו"כן אעשה", וזה עם עצמך. 

יעקב מרגי (ש"ס):

הוא קלט אותך, אתה רואה. 

היו"ר משה גפני:

כן, אבל הוא לא שם לב לכמה דברים בדרך. 

טמיר כהן:

עוברים לעמוד 58 באותה חוברת, פנייה מספר 57 – מכון וולקני. 

היו"ר משה גפני:

פנייה לוועדה מספר 57 – משרד החקלאות. בבקשה, מי מסביר?

 << דובר >> תמר לוי בונה: << דובר >> 

אני רפרנטית חקלאות באגף התקציבים. הפנייה התקציבית נועדה להעביר סך של 26 מיליון ש"ח ו-40 אלפי ש"ח בהוצאה מותנית בהכנסה ובהכנסה מיועדת בהתאמה, בהתאם לסיכום עם רמ"י, עבור החלטת ממשלה מספר 4047, וכן עבור פינוי מתחם חוות צריפין. כמו כן ישנם שינויים פנימיים במזומן, שעיקרם 13 מיליון ש"ח לתפעול של מכון וולקני, כ-9 מיליון ש"ח למערכות תפעול, וכן ישנם שינויים עיקריים פנימיים בהרשאה, שבהם 45 מיליון ש"ח למכון וולקני עבור שדרוג מעבדות, תקציבי מחקר לחוקרים חדשים ומחשוב של מינהל המחקר החקלאי. 

 << דובר >> יעקב מרגי (ש"ס): << דובר >> 

מה העניין של החלטת ממשלה 4047?

 << דובר >> תמר לוי בונה: << דובר >> 

זה החלטת ממשלה של מתנדבים בחקלאות, תקציב שנועד לסייע לעמותות שונות לספק לחקלאים מתנדבים בתחום השמירה ובתחום העבודה. 

 << דובר >> עודד פורר (ישראל ביתנו): << דובר >> 

איך זה קשור למה שמובא כאן?

 << דובר >> מיקי לוי (כחול לבן): << דובר >> 

חלק מזה הוא "השומר", "השומר החדש".

 << דובר >> תמר לוי בונה: << דובר >> 

התקציב של הוצאה מיועדת מותנית בהכנסה זה הכנסות מרמ"י לטובת החלטת הממשלה הזאת. כמו כן ישנם שינויים פנימיים שעיקרם העברות למכון וולקני, וכן העברות נוספות כפי שציינתי. זה במזומן, והאחר בהכנסה מיועדת. 

יעקב מרגי (ש"ס):

תודה רבה לך. 

 << יור >> היו"ר משה גפני: << יור >> 

יש שאלות? 

 << דובר >> יעקב מרגי (ש"ס): << דובר >> 

היו שאלות, שאלנו וקיבלנו תשובות טובות. 

 << יור >> היו"ר משה גפני: << יור >> 

אני מברך אתכם על כך שאתם לא נותנים למכון וולקני ליפול. מדובר על עובדים וחוקרים, מדובר על תמיכה בחקלאות, עם דברים שאני ראיתי שבכל העולם משתמשים בהם. חשוב מאוד שבסופו של דבר אפשר להמשיך ולהחזיק את המחקר החקלאי, בלי כל קשר לשאלה איפה יהיה משרד החקלאות ואיפה יהיה מכון המחקר וכל מה שנלווה לעניין, שזה דבר צדדי, שצריך לטפל בו, אבל הוא לא קשור להעברה. אם לא הייתה ההעברה הזאת שאתם מביאים עכשיו היינו יכולים לעמוד בפני שוקת שבורה. אני מודה לחבר הכנסת מיקי לוי, כפי שאמרתי קודם, ואני מודה לחברי הוועדה.

 << דובר >> רועי פולקמן (כולנו): << דובר >> 

שאלה קטנה: יש פה פעמיים התייחסות לאותה מערכת של משרד החקלאות. אני לא מצליח להבין. בעמוד 59 כתוב גם 8,971 אלפי ש"ח בהוצאה, עבור מערכת מידע אסטרטגית לניהול, וגם הסעיף האחרון על סך 13,433 אלפי ש"ח שהוא כאילו לאותו דבר, עבור מערכת מידע אסטרטגית לניהול מערך התמיכות. כאילו יש פה כפל הוצאה לאותו סעיף. לא ברור לי למה צריך את זה. 

 << דובר >> תמר לוי בונה: << דובר >> 

כעיקרון, זה ההבדל בין הרשאה למזומן. שני התקציבים אכן הולכים לטובת אותה מטרה של המחשוב, אבל אחד זה התקשרות שנתית, זה ה-8 מיליון שקל, והאחר של 14 מיליון שקל הוא להתקשרות רב-שנתית, כלומר זה יותר פרויקטלי.

 << דובר >> רועי פולקמן (כולנו): << דובר >> 

בסך הכול מעבירים כמעט 22 מיליון שקל לפרויקט שחילקתם אותו לשניים בין מזומן להרשאה?

 << דובר >> תמר לוי בונה: << דובר >> 

נכון. זה פרויקט רחב. זה לא פרויקט אחד. זה טיפול בכל מערכות המחשוב של משרד החקלאות, שזה המון מערכות מכיוון שיש להם גם תמיכות, גם המון רגולציה, יש להם את הגנת הצומח, יש להם שירותים בכל הארץ. 

רועי פולקמן (כולנו):

ברור שאפשר לשפר שם את המערכת. 

 << יור >> היו"ר משה גפני: << יור >> 

יש עוד שאלות? אין. 
 
מי בעד אישור פנייה מספר 57? ירים את ידו. מי נגד? מי נמנע?

הצבעה

בעד – רוב
נגד – 
נמנעים – 
פנייה מספר 57 אושרה.

היו"ר משה גפני:

הפנייה אושרה. 

יעקב מרגי (ש"ס):

אנחנו הופכים להיות אופוזיציה עניינית.

היו"ר משה גפני:

אין לך הרבה זמן לפריבילגיה של אופוזיציה. 

יעקב מרגי (ש"ס):

תן לנו ליהנות. 

 << דובר >> קטי (קטרין) שטרית (הליכוד): << דובר >> 

הרב גפני, אפשר למען הסדר לשנות בסדר היום? אני מבקשת שידברו על משרד התחבורה אם זה אפשרי. 

היו"ר משה גפני:

לא. אני קודם כול עובר על העודפים כי עצרנו באמצע. 

קטי (קטרין) שטרית (הליכוד):

אני צריכה לצאת. 

 << יור >> היו"ר משה גפני: << יור >> 

זה כנראה לא יהיה היום. זה יהיה כנראה בימים הקרובים. לא אספיק את הכול. 

רבותי, מי שלא רלוונטי לדיון הזה אני מבקש שיעזוב מכיוון שאנשי משרד האוצר לא יכולים להיכנס. 

טמיר כהן:

עוברים לעודפים בחוברת שחילקנו בשבוע שעבר, עמוד 183.  

היו"ר משה גפני:

רבותי, אנחנו בחוברת שדנו בה בשבוע שעבר. נשארו בסוף כמה עודפים שאני עכשיו דן בהם. בעמוד 183 יש את בקשה מספר 54-003. 

אורי דביר:

אני מאגף התקציבים. הפנייה נועדה להעברת עודפים בסך 202 מיליוני שקלים משנת 2018 לשנת 2019. העודפים מועברים לסעיף 54, שמורכב מעשר רשויות שונות. עיקר העודפים בסעיף נוצר בפעולות שמבצעת רשות הטבע והגנים, הכוללות שיקום ופיתוח אתרים, טיפול במינים בסכנת הכחדה ומניעת מינים פולשים. נמצאת פה רונית מורן התקציבאית של הרשות, אם יש פה שאלות של חברי הכנסת. 

היו"ר משה גפני:

שאלות?

 << אורח >> רונית מורן: << אורח >> 

אני מרשות הטבע והגנים. העודפים הם בעיקר מפעולות פיתוח, שלמעשה מחויבות כולן משנה קודמת. חלק הן תוכניות רב-שנתיות. יש פה כמה תוכניות גדולות. אחת מהן היא ג'סר א-זרקא – זה הכרזה על החוף וכל פעולות הפיתוח בכפר הערבי. יש לנו פעולות שקשורות במשק המים, בכל הקשור בשיקום בתי גידול לחים. אלה פעולות רב-שנתיות והתקציב מחויב. חלק גדול מן התשלומים כבר בוצע השנה. 

 << דובר >> עודד פורר (ישראל ביתנו): << דובר >> 

למה זה מגיע לעודפים? למה אתם לא עושים את החוזים עד 31 בדצמבר?

 << אורח >> רונית מורן: << אורח >> 
  
התשלום לחוזים הוא בהתאם לביצוע. אם הביצוע לא הסתיים או שהסתיים בצורה לא מספקת--- 

 << דובר >> עודד פורר (ישראל ביתנו): << דובר >> 

למה הביצוע לקח מעבר לזמן הנדרש לפי ההסכם?

 << אורח >> רונית מורן: << אורח >> 

הביצוע לא נמשך מעבר לזמן שנדרש על פי ההסכם. קיבלנו את התקציב חד-פעמית בתחילת הדרך, ביצענו אותו לאורך כל השנה ויש כאן - - -

 << דובר >> אוסנת הילה מארק (הליכוד): << דובר >> 

כמה היה התקציב בתחילת הדרך?

 << אורח >> רונית מורן: << אורח >> 

בכל פרויקט זה משהו אחר. סדר הגודל התקציבי שלנו הוא כ-400 מיליון שקל. יש כאן עודפים של קרוב ל-74 מיליון שקל. בחלק גדול מן הפעולות התקציב ניתן לנו לקראת סוף השנה, חויב במלואו ולכן --- 

 << דובר >> עודד פורר (ישראל ביתנו): << דובר >> 

למה התקציב ניתן רק לקראת סוף השנה? 

רונית מורן:

מדובר על סיכומים שנעשו עם כל אותם גופים, אם מדובר על תקציבי שיקום - - -

עודד פורר (ישראל ביתנו):

כלומר זה תקציב נוסף שקיבלתם בסוף השנה?

 << אורח >> רונית מורן: << אורח >> 

לא. אלה תקציבים שנעשו כתוצאה מחריש ממושך של פעולות. 

 << דובר >> עודד פורר (ישראל ביתנו): << דובר >> 

אני חייב להבין. זה לא היה בהצעת התקציב שהונחה בפני הוועדה לתקציב 2018–2019?

רונית מורן:

חלק מהסכום היה וחלק מהסכום הוא תקציב תוספתי.

עודד פורר (ישראל ביתנו):

התקציב התוספתי הזה הגיע כתוצאה ממה? מדיונים שלכם מול משרד האוצר? הוא אמר: "אני יודע להשיג לכם עוד כך וכך מיליוני שקלים אם נשאר לי"?

רונית מורן:

החלק הארי של התקציב היה כבר בבסיס תקציב 2018. מדובר על פעולות פיתוח. 

עודד פורר (ישראל ביתנו):

אז למה עשיתם את החיוב רק בסוף השנה?

רונית מורן:

לא, החיוב נעשה מתחילת השנה. התשלום לקבלנים היה בהתאם לביצוע. 

עודד פורר (ישראל ביתנו):

אפשר לבדוק בפרוטוקול. לפני זמן קצר אמרת שקיבלתם את התקציב רק בסוף השנה. 

רונית מורן:

חלק מהתקציב היה לקראת ספטמבר שנה שעברה, וחלק מן התקציב - - - 

עודד פורר (ישראל ביתנו):

למה הוא הגיע רק בספטמבר?

רונית מורן:

סיכומים שהיו לנו. היו דיונים רב-שנתיים. 

עודד פורר (ישראל ביתנו):

אני מכיר את התשובות. אני רק אומר: הוא לא היה בתקציב המקורי. התקציב שהגיע בספטמבר לא היה בהצעת התקציב שהונחה לאישור תקציב 2018–2019.

רונית מורן:

לא, התקציב של ספטמבר לא היה. 

עודד פורר (ישראל ביתנו):

שומה עליי שאני מבין שמה שהגיע בספטמבר – יתר התקציב לא הגיע בספטמבר. אני אומר: התקציב הזה שהגיע בספטמבר, כתוצאה ממה הוא הגיע? על סמך מה הוא הגיע? מהיכן הביאו את התקציב הנוסף הזה שקיבלתם בספטמבר? וגם מה הסכום שהגיע בספטמבר?

רונית מורן:

בערך 20% עד שליש, אני לא זוכרת במדויק. אני יכולה להוציא הבהרות. התקציב לא חויב במלואו עד סוף השנה. 

עודד פורר (ישראל ביתנו):

סדר גודל של 70 מיליון שקל. 

רונית מורן:

לא. שליש ממיליון זה בערך - - - 

עודד פורר (ישראל ביתנו):

הפנייה התקציבית פה היא על 202 מיליון שקלים. 

רונית מורן:

מתוכם 74 מיליון שקל זה רשות הטבע והגנים.

עודד פורר (ישראל ביתנו):

אוקיי, בסדר. 

אגף התקציבים, מה קרה שמצאתם תקציב בסוף השנה?

 << דובר >> אורי דביר: << דובר >> 

יש גם תקציב שמועבר לרט"ג מפעולות שהיא מבצעת. לצורך העניין, מהמשרד להגנת הסביבה מעבירים תקציבים לרט"ג, או פעולות אחרות שהיא מבצעת.

עודד פורר (ישראל ביתנו):

מה קרה שמצאתם תקציב בספטמבר כדי לחייב על דברים שלא ידעתם עליכם מלכתחילה?

אורי דביר:

לא מצאנו תקציב. לצורך העניין, אם עכשיו רשות הטבע והגנים - - -

עודד פורר (ישראל ביתנו):

לא "לצורך העניין". בוא תדבר ספציפית על הפנייה הזו. 

אורי דביר:

נכון. לצורך העניין היה סיכום - - - 

עודד פורר (ישראל ביתנו):

התקציב הזה שהגיע בספטמבר אליה. 

אורי דביר:

יש למשל פעולות שהם עושים בשיתוף עם המשרד להגנת הסביבה. התקציב מועבר ובמשרד להגנת הסביבה מסכמים עם רשות הטבע והגנים לעשות פעולות 1, 2, 3 והם מעבירים את התקציב. 

עודד פורר (ישראל ביתנו):

למה זה לא תוקצב בתקציב עצמו?

אורי דביר:

זה תוקצב בתקציב, לצורך העניין במשרד להגנת הסביבה, ואז הם סיכמו שהפעולות ייעשו דרך רט"ג. יש פעולות משותפות שלהם. 

עודד פורר (ישראל ביתנו):

איפה רשות ההגבלים העסקיים פה בתוך העניין?

אורי דביר:

כפי שאמרנו בהתחלה, סעיף 54 מורכב מעשר רשויות פיקוח שונות. יש פה נציגים מהרשויות אם אתם רוצים לשאול שאלה ספציפית. 

עודד פורר (ישראל ביתנו):

כן, ארצה לשמוע מרשות ההגבלים העסקיים בדיוק מה הסיפור, למה זה הגיע רק עכשיו.

שלמה קרעי (הליכוד):

שייתנו 10% לצהרונים ונאשר להם.

עודד פורר (ישראל ביתנו):

לא 10%. אנחנו נמצא פה היום כ-300 מיליון שקלים שחסרים כדי להפעיל צהרונים עד דצמבר. משרד האוצר לא מצא. אנחנו נמצא אותם היום. 

שלמה קרעי (הליכוד):

ועוד 80 מיליון שקל.

עודד פורר (ישראל ביתנו):

ועוד 80 מיליון שקל לשאר הדברים. 

 << אורח >> איל שפירא: << אורח >> 

אני מרשות התחרות. החלפנו את השם של רשות ההגבלים העסקיים, היום היא נקראת רשות התחרות. 

עודד פורר (ישראל ביתנו):

בסדר שזה מגיע בפנייה כך? מבחינה משפטית.

איל שפירא:

השם שוּנה. 

עודד פורר (ישראל ביתנו):

מופיע פה "רשות ההגבלים העסקיים", לא "רשות התחרות". אנחנו נתקצב את רשות ההגבלים העסקיים ואז לא יהיה לאן להעביר את הכסף. 

יעקב מרגי (ש"ס):

למרות שהם שינו את השם, הם עוד צריכים להגדיל. 

מיקי לוי (כחול לבן):

זה טעות סופר. 

יעקב מרגי (ש"ס):

לא נכון. שינו את השם והם ממשיכים להגדיל. 

קריאה:

נשנה את השם גם בסעיף ל"רשות התחרות".

 << דובר >> עודד פורר (ישראל ביתנו): << דובר >> 

אם אפשר פירוט על ה-10 מיליון שקלים. מה קרה פתאום?

 << אורח >> איל שפירא: << אורח >> 

אפרט. 

עודד פורר (ישראל ביתנו):

לפני שאתה מתחיל, גם תחזוקה, שכר דירה וכל החוזים האלה, הם חוזים שאמורים להיות שנתִיים עד 31 בדצמבר. למה זה מגיע פה בעודפים?

איל שפירא:

מרבית העודפים נוגעים למעבר של מחלקת חקירות ומודיעין שלנו למתקן חדש באור יהודה. השלמת המעבר שלהם הייתה כרוכה ברכישה של מערכות לביצוע פעולות המודיעין ומערכות לביצוע פעולות חקירה לניהול של ביג דאטא, שמאתגר מאוד היום את החקירות אצלנו והיינו צריכים את זה. 

 << דובר >> עודד פורר (ישראל ביתנו): << דובר >> 

מתי נחתמו החוזים פה?

 << אורח >> איל שפירא: << אורח >> 

החוזים האלה נחתמו, הכספים בגינם שולמו.

 << דובר >> עודד פורר (ישראל ביתנו): << דובר >> 

לא הבנתי. אתם שילמתם כבר את הכספים האלה עוד לפני שהעברנו את העודפים?

 << דובר >> רועי פולקמן (כולנו): << דובר >> 

לא, זה רב-שנתי. 

עודד פורר (ישראל ביתנו):

אני שואל אותו, לא אותך. 

 << אורח >> איל שפירא: << אורח >> 

זה בדיוק כך, אלה חוזים שתוקצבו ושמשולמים - - - 

 << דובר >> עודד פורר (ישראל ביתנו): << דובר >> 

למה הם חוזים כאלה שנדרש עודפים והם לא מגיעים עד סוף שנת התקציב?

איל שפירא:

זה לא פניית עודפים. 

 << דובר >> רועי פולקמן (כולנו): << דובר >> 

זה לא כסף עודף. 

עודד פורר (ישראל ביתנו):

יכול להיות שאני לא מבין. אתה ממונה על התקציבים?

רועי פולקמן (כולנו):

לא, אבל אתה לא חדש פה. 

עודד פורר (ישראל ביתנו):

אני יודע מה זה עודפים, תאמין לי. 

רועי פולקמן (כולנו):

זה לא כסף חדש. 

 << דובר >> עודד פורר (ישראל ביתנו): << דובר >> 

האמן לי שאני יודע מה זה עודפים.

 << יור >> היו"ר משה גפני: << יור >> 

יש שינוי ממה שהיה עד היום למה שיש היום, מה שעודד פורר אומר. צריך לקחת את זה בחשבון. ישב ליברמן עכשיו באולפן YNET והוא אומר: את החרדים לא מעניין ביטחון ושום דבר, הם רוצים לראות מה הצ'קים שהם מקבלים. עודד התקנא בעניין הזה, אז עכשיו הוא רוצה לדעת מה הצ'קים. לא מעניין אותו ביטחון, לא מעניין אותו כלום. רק מה הצ'קים. 

מי בעד אישור הפנייה? ירים את ידו. 

 << דובר >> עודד פורר (ישראל ביתנו): << דובר >> 

רגע, רגע. אני מבקש התייעצות סיעתית לפני ההצבעה. 

היו"ר משה גפני:

אבל ליברמן באולפן.

עודד פורר (ישראל ביתנו):

לכן אני רוצה התייעצות סיעתית, כדי שאוכל לתפוס אותו. 

היו"ר משה גפני:

אין בעיה. 5 דקות להתייעצות. 

אני << דובר >> מיקי לוי (כחול לבן): << דובר >


אני אוחז בידי מסמך מאוקטובר 2018. אני מניח שלא תדעי לענות אבל אני אומר אותו לפרוטוקול. פניתי למר שאול גולדשטיין, מנכ"ל רשות הטבע והגנים, בעניין חסימת קטע בשביל ישראל על ידי הרשות באזור קיסריה. הגיעו אליי הרבה פניות של רוכבי אופניים ומטיילים בשביל ישראל שמגיעים לקטע של הגן הלאומי והופּ – הם לא יכולים לעבור, אתם רוצים מהם כסף. הם בסך הכול רוצים להמשיך לטייל בשביל ישראל. שביל ישראל לא מגיע לעיר העתיקה. הבטיח לי מר שאול גולדשטיין שאתם תבנו שביל מקביל כדי שרוכבי האופניים ואזרחי מדינת ישראל שהולכים בשביל ישראל לא יצטרכו לשלם בגן הלאומי בקיסריה, fair enough, אלא שחלפו להם תשעה חודשים ודבר לא נעשה. אני כבר מודיע לאדוני שאני עושה רביזיה. 

 << דובר >> עודד פורר (ישראל ביתנו): << דובר >> 

גם אני. 

היו"ר משה גפני:

אנחנו יוצאים להתייעצות סיעתית של 5 דקות. בשעה 12:10 נחדש את הדיון ואורית פרקש הכהן תשאל שאלה.


(הישיבה נפסקה בשעה 12:05 ונתחדשה בשעה 12:10.)


היו"ר משה גפני:

אנחנו חוזרים לבקשה מספר 54-003. אמרת שאת רוצה לשאול שאלה.

 << דובר >> אורית פרקש-הכהן (כחול לבן): << דובר >> 

השאלה שלי היא לנציג אגף התקציבים בסעיף של רשות הגז הטבעי. חלק מ-22 מיליון השקלים זה פרסום תוכנית מענקים להאצת רשת חלוקת הגז לסוף 2018. אפשר לקבל על זה הסבר? אנחנו יודעים שבנושא פריסת הגז הטבעי יש הרבה מאוד עיכובים, מחדלים. על מה בדיוק מדובר פה?

ראפת דיבסי:

שלום, אני ממשרד האנרגיה. תוכנית האצת הרשת מחולקת לכמה חלקים. האצת הרשת מתייחסת לקווי גז ברשת החלוקה, קווי גז לא כלכליים שאנחנו צריכים לתת להם מענקים לרשתות החלוקה, לשדרג קווים, להגדיל את הספיקות בקווים האלה וגם לחבר צרכנים מרוחקים.

אורית פרקש-הכהן (כחול לבן):

אז מה זה "פרסום"? זה אומר שתוכנית משנת 2018 עוד לא פורסמה ותפורסם?

ראפת דיבסי:

לא, היא פורסמה. כבר חילקנו מענקים בפעימה הראשונה בסך 202 מיליון ש"ח. השבוע אישרנו גם את הפעימה השנייה בסדר גודל של 100 מיליון ש"ח. נותרה הפעימה השלישית, שזה השלמה לסכום עד 500 מיליון ש"ח.

 << יור >> היו"ר משה גפני: << יור >> 

תודה רבה. מי בעד אישור הבקשה? ירים את ידו. מי נגד? מי נמנע?

הצבעה

בעד – רוב
נגד – 1
נמנעים – 
בקשה מספר 54-003 אושרה.

היו"ר משה גפני:

הבקשה אושרה. 

 << דובר >> עודד פורר (ישראל ביתנו): << דובר >> 

אני מבקש רביזיה. 

 << יור >> היו"ר משה גפני: << יור >> 

נצביע על הרביזיה בעוד חצי שעה. 

עמוד 193, בקשה מספר 68-002 – לשכות אוכלוסין. מי מסביר?

 << דובר >> יעל לינדנברג: << דובר >> 

אני מאגף התקציבים. הפנייה התקציבית נועדה להעברת עודפים מחויבים משנת התקציב 2018 ל-2019 בסך של 74,558 אלפי ש"ח לתוכניות הבאות: 16,250 אלפי ש"ח לתוכנית של מטה ולשכות אוכלוסין, בין היתר לצורך שיפור השירות לאזרח בלשכות, הרחבת לשכות. 

 << דובר >> עודד פורר (ישראל ביתנו): << דובר >> 

יש לי כמה שאלות. 

היו"ר משה גפני:

בסדר, אל תאריך בבקשה. כמה שאלות – אנחנו נעשה סדר בזה. יש פה עוד דברים שאני רוצה להצביע עליהם. 

עודד פורר (ישראל ביתנו):

שאלה אחת היא מדוע זה מגיע בעודפים ולא עשיתם את החיוב הזה כחיוב רגיל על כל השנה?

היו"ר משה גפני:

תשובות קצרות, בבקשה. השאלה למה זה מגיע עכשיו – כל הזמן הם שואלים את אותן שאלות ואתם עונים את אותן תשובות, אז שזה יהיה קצר. 

עודד פורר (ישראל ביתנו):

אנחנו אף פעם לא מקבלים את התשובות. 

היו"ר משה גפני:

תשובות מדויקות. בבקשה. 

יעקב מרגי (ש"ס):

את יכולה להגיד: ראה ערך תשובתי הקודמת. 

 << דובר >> יעל לינדנברג: << דובר >> 

מדובר בפרויקטים שמתמשכים על פני יותר משנת תקציב אחת. לדוגמה, הרחבה ושיפוץ של לשכה שמתחילה במהלך 2018 – ההתחייבות כבר מבוצעת ב-2018 והכסף המזומן עצמו יוצא ב-2019 ולכן יש את ההעברה. כנ"ל בפרויקטי מחשוב שמתמשכים על פני יותר משנת תקציב אחת.

 << דובר >> עודד פורר (ישראל ביתנו): << דובר >> 

עכשיו לגבי הנושא של הביומטרי. מדוע בקונסוליות, לא בישראל, כשמישהו בא להנפיק דרכון לא מוציאים לו דרכון ביומטרי? הבנתי שיש שם בעיה שכולה תקציבית. השקעתם בפרויקט הביומטרי הזה סדר גודל של מאות מיליוני שקלים, אני לא רוצה להגיד אפילו יותר. בסוף על 15 מיליון שקל, אם אני רוצה להוציא דרכון לא ביומטרי – בכל קונסוליה בחו"ל יוציאו לי דרכון לא ביומטרי בגלל שלא תקצבתם את זה. 

 << דובר >> יעל לינדנברג: << דובר >> 

כיום במסגרת החוק החובה היא להנפיק את מסמכי הזיהוי הביומטריים במדינת ישראל ולכן הדבר קורה בלשכות רשות האוכלוסין בישראל. 

 << דובר >> עודד פורר (ישראל ביתנו): << דובר >> 

זאת אומרת שהיום בעצם אם אוציא את הדרכון בחו"ל או אם מישהו ייגש לקונסוליה בחו"ל – כל הרעיון של הביומטרי, שהיה אמור לסגור את זה שכל מי שמחזיק דרכון ישראלי יחזיק דרכון ביומטרי ולא דרכון אחר – אלה שרוצים לחייב יבואו לקונסוליות בחו"ל. 

היו"ר משה גפני:

השאלה ברורה. מה התשובה?

 << דובר >> יעל לינדנברג: << דובר >> 

העלות בהקמת מערך ביומטרי בכל רחבי העולם היא עלות גבוהה מאוד.

עודד פורר (ישראל ביתנו):

לפי הערכה שקיבלתי מן המשרד מדובר על 20 מיליון שקלים.

יעל לינדנברג:

אוסיף שהדרכונים שניתנים היום בחו"ל הם אכן הדרכונים הישנים אך הם דרכונים זמניים.

עודד פורר (ישראל ביתנו):

מה זה זמניים? לכמה זמן?

יעל לינדנברג:

לשנה אחת בלבד.

 << דובר >> עודד פורר (ישראל ביתנו): << דובר >> 

שנה זה מספיק כדי לקחת דרכון ולזייף.

יעל לינדנברג:

בתום השנה הזאת יש אפשרות כמובן לאותו אדם להגיע - - -

עודד פורר (ישראל ביתנו):

להגיע לקונסוליה. מה הוא יקבל?

יעל לינדנברג:

או להגיע לישראל. 

עודד פורר (ישראל ביתנו):

אם הוא יגיע לקונסוליה אחרי שנה מה הוא יקבל? דרכון ביומטרי?

יעל לינדנברג:

בקונסוליות הדרכונים הם דרכונים ישנים. 

עודד פורר (ישראל ביתנו):

הוא יקבל עוד פעם דרכון לא ביומטרי. אתם עושים פרויקט במאות מיליוני שקלים ויוצרים בעיה ביטחונית. 

 << דובר >> אוסנת הילה מארק (הליכוד): << דובר >> 

גם בשדה התעופה. אתה בא לשדה התעופה שעה לפני טיסה, אתה מקבל דרכון לא ביומטרי. 

היו"ר משה גפני:

עודד, אתה צריך להצביע נגד. זה לא בסדר. 

 << דובר >> עודד פורר (ישראל ביתנו): << דובר >> 

בגלל שעוד לא החלטתי אבקש התייעצות סיעתית לפני ההצבעה.

 << דובר >> דוד ביטן (הליכוד): << דובר >> 

עם מי? עם עצמך? אתה יודע שלפי התקנון אי אפשר להתייעץ עם עצמך.

עודד פורר (ישראל ביתנו):

אני מתקשר בטלפון לליברמן. אני רוצה לשאול אותו למה הוא אמר על גפני - - - כל הזמן אומרים שליברמן נמצא בווינה. 

דוד ביטן (הליכוד):

גם לפיד רץ לווינה עכשיו. 

מיקי לוי (כחול לבן):

לא, לא, ממש לא. 

דוד ביטן (הליכוד):

הוא וליברמן באותה רשימה. 

יעקב מרגי (ש"ס):

יותר פשוט להביא את ההוא מאוסטריה לפה וזהו. 
 
דוד ביטן (הליכוד):

כחול-לבן – לפיד לא ירוץ שם. 

היו"ר משה גפני:

מעניין אם כל החברים החרדים של ליברמן גם מחזיקים רק צ'קים. 

יעקב מרגי (ש"ס):

יש להם שמות? 

היו"ר משה גפני:

יש להם שמות. 

יעקב מרגי (ש"ס):

הם לא פה אז אל תגיד. 

 << יור >> היו"ר משה גפני: << יור >> 

לא אגיד בגלל שלא נדבר לשון הרע בחודש סיוון. 

עודד פורר (ישראל ביתנו):

רק בחודש סיוון?

היו"ר משה גפני:

בחודש הבא נדבר שוב. אבל החברים החרדים שלו – אתה יודע, זה לא יאיר לפיד. יאיר לפיד הוא חילוני ומדבר נגד החרדים. הכול בסדר, אנחנו לא איתו. 

 << דובר >> יעקב מרגי (ש"ס): << דובר >> 

אפילו הוא לא מאמין למה שהוא אומר.

 << דובר >> מיקי לוי (כחול לבן): << דובר >> 

הוא מאמין.

היו"ר משה גפני:

אבל ליברמן – החברים שלו חרדים, הרבנים שלו, האדמו"רים שלו. למה אתה מדבר בשנאה?

 << דובר >> עודד פורר (ישראל ביתנו): << דובר >> 

אין לנו שום דבר נגד החרדים אלא נגד הדרישות המוגזמות שהוגשו על המגש בקדנציה הזאת ברמות שלא נתפסו בכלל. 

 << יור >> היו"ר משה גפני: << יור >> 

הם ביקשו בהסכם הקואליציוני שלושה שרים, חמישה משרדים. 

עודד פורר (ישראל ביתנו):

אתה לא יודע. 

היו"ר משה גפני:

אנחנו אפילו שר לא לקחנו אלא אמרנו: יושב-ראש ועדת הכספים.

 << דובר >> עודד פורר (ישראל ביתנו): << דובר >> 

אתה לא יודע מה ביקשנו. אתה מספר סיפורים ממה שסיפרו לך. זה לשון הרע. חבל שלא חתמתם על הסכם. 

היו"ר משה גפני:

לכם יש תיאבון "חבל על הזמן".

עודד פורר (ישראל ביתנו):

בואו תציגו את ההסכם הקואליציוני שלכם עם הליכוד. 

היו"ר משה גפני:

איזה הסכם קואליציוני? המצאת הסכם קואליציוני. לא חתמנו על שום הסכם. 

עודד פורר (ישראל ביתנו):

לא היה אז אנחנו לא - - - 

היו"ר משה גפני:

כן, אתם דרשתם את זה. 

עודד פורר (ישראל ביתנו):

נו, בחייך. 

היו"ר משה גפני:

חמישה משרדים ביקשתם. 

עודד פורר (ישראל ביתנו):

דרשנו לראות מה אתם מבקשים. 

היו"ר משה גפני:

מה שאנחנו מבקשים זה לא עסק שלכם. מדינת הלכה דרשנו? אתה יודע, המציאו שקר. 

עודד פורר (ישראל ביתנו):

מה המציאו? תסתכל מה ביקשתם לגבי הפרדה מגדרית בתחום הציבורי.

היו"ר משה גפני:

הסעיף היחיד שמופיע הוא בעניין סטטוס קוו. אסתכל מה אתם מבקשים. 

דוד ביטן (הליכוד):

אתם הגזמתם הפעם בדרישות. 

עודד פורר (ישראל ביתנו):

לא ביקשנו כלום, בחייכם.

היו"ר משה גפני:

זה רק 3 מיליארד שקל.

 << דובר >> יעקב מרגי (ש"ס): << דובר >> 

הם לא ביקשו כלום, פרט מאשר לנהל את המדינה. 

 << דובר >> עודד פורר (ישראל ביתנו): << דובר >> 

אנחנו לא ביקשנו לציבור מסוים. ביקשנו רק קצבאות זקנה לקשישים. זה הדבר היחיד שביקשנו. 

 << דובר >> אוסנת הילה מארק (הליכוד): << דובר >> 

אז הייתם נכנסים לממשלה ולא היית דואג לזה שאנחנו עכשיו עוד פעם במערכת בחירות. 

 << דובר >> עודד פורר (ישראל ביתנו): << דובר >> 

חבר'ה, מי שהביא למערכת בחירות זה אתם. אתם הצבעתם בעד. אז אל תבלבלו את המוח. מי שהכניס את החוק הזה זה אתם. 

 << דובר >> קטי (קטרין) שטרית (הליכוד): << דובר >> 

חד-משמעית לא. מלכתחילה הכוונה שלכם הייתה לא להרכיב ממשלה. אתם רימיתם את הבוחרים שלכם, לא אותנו. 

עודד פורר (ישראל ביתנו):

אנחנו לא ניהלנו משא ומתן עם השמאל על כניסה לקואליציה, קטי, וזה שתצעקי יותר חזק לא יעזור. 

קטי (קטרין) שטרית (הליכוד):

מעל לכל במה אמרתם: נתניהו. גם לנשיא אמרתם: נתניהו. 

 << דובר >> אוסנת הילה מארק (הליכוד): << דובר >> 

אנחנו מבינים שכל המטרה הייתה להמציא את עצמכם מחדש, לעלות קצת במספר המנדטים. זאת הייתה המטרה. 

 << דובר >> קטי (קטרין) שטרית (הליכוד): << דובר >> 

אבל זה לא יקרה. אתם רק יורדים.

 << דובר >> דוד ביטן (הליכוד): << דובר >> 

אם הם ייקחו – זה מיש עתיד. 

קטי (קטרין) שטרית (הליכוד):

זה גם לא יהיה. 

עודד פורר (ישראל ביתנו):

מתי אנחנו יוצאים להתייעצות סיעתית?

היו"ר משה גפני:

מתי שאתם רוצים. לי יש זמן, אין לי פריימריז, וגם לך אין. 

 << דובר >> מיקי לוי (כחול לבן): << דובר >> 

גפני, נורא נוח לי לשבת באמצע, אחד הימים המהנים, תמשיכו בבקשה.

עודד פורר (ישראל ביתנו):

אפשר לצאת להתייעצות סיעתית?

היו"ר משה גפני:

עוד לא. 

 << דובר >> אוסנת הילה מארק (הליכוד): << דובר >> 

שאלת השאלות היא על מי תמליצו לבוחרים שלכם, על מי תתחייבו.

 << דובר >> עודד פורר (ישראל ביתנו): << דובר >> 

אנחנו בינתיים עמדנו בכל ההתחייבויות שלנו, כולל על מי נמליץ. לא נמליץ על כחול-לבן, אתם יכולים להיות רגועים. 

קטי (קטרין) שטרית (הליכוד):

אם זה על כחול-לבן תגידו לבוחרים שלכם. 

 << דובר >> עודד פורר (ישראל ביתנו): << דובר >> 

לא המלצנו ולא נמליץ. אמרנו ועמדנו במילה. תמשיכו. 

קטי (קטרין) שטרית (הליכוד):

תגידו שהפלתם שתי ממשלות ימין, תגידו את זה.
            
 << יור >> היו"ר משה גפני: << יור >> 

רבותי, אני מבקש לא להפריע. ההתייעצות הסיעתית הסתיימה. 

עודד פורר (ישראל ביתנו):

איך הסתיימה? לא הפסקת את הדיון. 

היו"ר משה גפני:

ועוד איך הפסקתי. ישבנו פה להתבדר בתוכנית אמנותית. תצביע נגד. 

בקשה מספר 68-002 – מי בעד אישור הבקשה? ירים את ידו. מי נגד? מי נמנע?

הצבעה

בעד – 7
נגד – 1 
נמנעים – 3
 בקשה מספר 68-002 אושרה. 

היו"ר משה גפני:

7 בעד 1 נגד 3 נמנעים. הבקשה אושרה.

עודד פורר (ישראל ביתנו):

רביזיה. 

היו"ר משה גפני:

אנחנו עכשיו בעמוד 198 – שיכון, בקשה מספר 70-002.  

 << דובר >> שני מנדל לאופר: << דובר >> 

אני מאגף התקציבים. הפנייה נועדה להעברת עודפים בסך של כ-3.5 מיליארד ש"ח משנת התקציב 2018, שנועדו לתוכניות התקצוב הבאות: התוכנית הראשונה היא תוכנית 7002-02 – עבודות פיתוח לבנייה במסגרת משק כספי סגור בביצוע ישיר. העודף נובע מהכנסות משיווק לביצוע עבודות פיתוח אשר התקבלו במשרד, בגינן המשרד התקשר עם גורמי הביצוע לצורך הפעלתן, כאשר הסכומים משולמים בהתאם להתקדמות ביצוע עבודות הפיתוח על פני מספר שנים. התוכנית הבאה היא תשתיות לבנייה חדשה, ביצוע ישיר במגזרי המיעוטים. הסיבות שבגינן הוצאו העודפים הן בדומה לתוכנית הקודמת: מדובר בפעילות בעלת אופי הרשאתי, כאשר הביצוע בו הוא ביצוע רב-שנתי, כאשר ההכנסות משיווק מתקבלות מראש וביצוע עבודות הפיתוח מתבצע לאחר מכן ומשולם על פני מספר שנים בהתאם להתקדמות הביצוע. 

היו"ר משה גפני:

רבותי, שאלות קצרות. זה עודפים, זה לא תוכנית חדשה.

 << דובר >> עודד פורר (ישראל ביתנו): << דובר >> 

זה רק 2 מיליארד שקל לעבודות. 

יעקב מרגי (ש"ס):

3.6. 

עודד פורר (ישראל ביתנו):

אני מדבר עכשיו על עבודות הפיתוח לבנייה במסגרת משק כספי סגור בביצוע ישיר. מדובר על בנייה חדשה למגורים בבנייה עירונית. זה גם אזור המרכז. אם אפשר לקבל פירוט לגבי איפה - - - 

היו"ר משה גפני:

מה, אתם נגד המיעוטים?

עודד פורר (ישראל ביתנו):

לא. אני שואל עכשיו על הסעיף של 2 מיליארד שקל. המיעוטים זה 67 מיליון שקל. אני מנסה לקושש, אדוני, 380 מיליון שקל כדי לתקן את הפשלה שעשה שר האוצר כשהוא תקצב את הצהרונים עד חודש ספטמבר, כדי שאפשר יהיה לכסות אותם עד 31 בדצמבר.

היו"ר משה גפני:

אבל זה לא קשור לכאן. כאן זה עודפים.

עודד פורר (ישראל ביתנו):

הרי אם לא יאשרו עודפים המשמעות היא קיצוץ. הרי מה עושה משרד האוצר? הוא דוחה להם את אישור העודפים, הוא מביא את זה בדקה התשעים כדי שבסוף לא יהיה להם את כל העודפים. כך הוא עושה. ניתן למצוא פה 380 מיליון שקל. אם אפשר לקבל פירוט על 2 מיליארד שקל, בדיוק באילו רשויות זה מבוצע ומה יבוצע. 

 << דובר >> שני מנדל לאופר: << דובר >> 

אציין רק שזה לא כסף תקציבי, זה כסף שמגיע משיווקים. אנחנו מקבלים אותו מאנשים שרכשו קרקע. 

 << דובר >> עודד פורר (ישראל ביתנו): << דובר >> 

שיווקים של מה? שרכשו איזו קרקע? קרקע של מי? רכשו קרקע ממי?

 << דובר >> שני מנדל לאופר: << דובר >> 

קרקע מדינה.

עודד פורר (ישראל ביתנו):

זה לא תקציב? בטח שזה תקציב. קרקע המדינה הזאת, למי היא שייכת? קרקע מדינה זה לא תקציב? בוודאי שזה תקציב. את הכסף הזה אפשר לתת גם לדברים אחרים. 

שלמה קרעי (הליכוד):

רק ההלוואות למפלגות.

 << יור >> היו"ר משה גפני: << יור >> 

יש לי בקשה אליך: אל תתרגשי ואל תפחדי מכך שהוא מדבר בתקיפות כזאת. הוא בשנייה אחת נכנס לקואליציה ולוקח חמישה משרדים, אין בעיה, ואז את הופכת להיות מלך העולם. אז אל תתרגשי מהשאלות שלו.
  
 << דובר >> עודד פורר (ישראל ביתנו): << דובר >> 

יתנו לנו עשרה משרדים, אבל את ועדת הכספים גפני לא ישחרר, את זה בנו מסביבו... 

היו"ר משה גפני:

נכון, למה שאני אשחרר? פה מעניין. תעני תשובה בבקשה. רבותי, מי בעד אישור הבקשה? ירים את ידו. 

עודד פורר (ישראל ביתנו):

רגע, אני רוצה התייעצות סיעתית. אתה לא יכול. היא אפילו לא ענתה לי. 

היו"ר משה גפני:

ענתה. 

עודד פורר (ישראל ביתנו):

היא לא ענתה אפילו. 

 << יור >> היו"ר משה גפני: << יור >> 

אגיד לך מה היא אמרה. היא אמרה שזה לא הולך לפי רשויות, זה הולך לפי שיווקים. היא לא יכולה להגיד לך עכשיו שמות של רשויות בגלל שהשיווקים יכולים להיות פה כך ושם אחרת. 

 << דובר >> עודד פורר (ישראל ביתנו): << דובר >> 

לא, היא מדברת על ביצוע. 

היו"ר משה גפני:

את מדברת על שיווקים,  נכון?

עודד פורר (ישראל ביתנו):

היא מדברת על הביצוע. איפה הולכים להוציא 2 מיליארד שקל?

היו"ר משה גפני:

התייעצות סיעתית. 

עודד פורר (ישראל ביתנו):

אני רוצה תשובה לפני כן.

היו"ר משה גפני:

תשובה, תעני לו, אבל בקצרה, אני מבקש. 

 << דובר >> שני מנדל לאופר: << דובר >> 

משרד השיכון משווק קרקע ועבורה גובה גם פיתוח. עלויות הפיתוח הללו יוצאות על אותם מגרשים שהמשרד משווק.

 << דובר >> עודד פורר (ישראל ביתנו): << דובר >> 

איפה שיווקו את הקרקע? אם לא יודעים תגידו "לא יודעים", זה גם תשובה. אתם יכולים להגיד: "אנחנו לא יודעים איפה אנחנו הולכים להשקיע 2 מיליארד שקל".

 << יור >> היו"ר משה גפני: << יור >> 

רגע, היא עונה. את לא יודעת עדיין איפה השיווקים עכשיו?

 << דובר >> שני מנדל לאופר: << דובר >> 

הכסף יוצא לפי ביצוע. אני יכולה לקשר אותך למידע על כל השיווקים שנעשו בשנים האחרונות. 

 << יור >> היו"ר משה גפני: << יור >> 

יש גם שיווקים בנוקדים?... סתם, סתם.

 << דובר >> אורית פרקש-הכהן (כחול לבן): << דובר >> 

יש לי שאלה. בהעברה של 743 מיליון שקלים, מדובר כאן על פעולות תומכות בבנייה חדשה למגורים. יש פה פער מזומנים בין הביצוע לתוכניות ארוכות הטווח? מה זה בעצם אומר "פעולות תומכות בנייה"? אם תוכלי להסביר לי. אני מכירה הרבה דירות בערים חדשות שעומדות בלי תחבורה, בלי חינוך.

היו"ר משה גפני:

השאלה ברורה. מה התשובה?

 << דובר >> שני מנדל לאופר: << דובר >> 

כשמשווקים קרקע חלק מן העלויות הולכות להוצאות פיתוח, זה התוכנית הראשונה שדיברתי עליה, וחלק מן הכסף שנגבה מן הקבלנים הולך לפרויקטים של "ישן מול חדש". 

אורית פרקש-הכהן (כחול לבן):

תפרטי.

שני מנדל לאופר:

אני מפרטת. בנוסף יש גם סבסוד שמגיע באזורי עדיפות לאומית לפי החלטת ממשלה. המדינה משתתפת בהוצאות הפיתוח ליישובי עדיפות לאומית שנקבעו בהחלטה. וגם יש תמיכה ב"ישן מול חדש" בשכונות הוותיקות למשל כשמוקמת שכונה חדשה. זה הכסף שהולך לתוכנית הזאת, למשל להקמה של כביש מחבר. 

 << דובר >> יעקב מרגי (ש"ס): << דובר >> 

 מי שרוצה לתקוע את זה שירים את היד.

 << דובר >> אורית פרקש-הכהן (כחול לבן): << דובר >> 

זה רק הוצאות פיתוח על הקרקע? מה זה "תומכות בנייה"? מה עם תשתיות שחסרות במקומות הללו? 

יעקב מרגי (ש"ס):

זה עבור תשתיות, ביטחונות.

שני מנדל לאופר:

על זה מדובר. 

אורית פרקש-הכהן (כחול לבן):

מה הפער של הביצוע לעומת התוכנית?

 << דובר >> שני מנדל לאופר: << דובר >> 

זה סעיף הרשאתי.

אורית פרקש-הכהן (כחול לבן):

כמה הוצאתם בשנה שעברה על הסעיף הזה בפועל? 

שני מנדל לאופר:

אני יכולה לשלוח את המידע.

 << דובר >> אורית פרקש-הכהן (כחול לבן): << דובר >> 

מה זה "את יכולה לשלוח"? את בדיון עכשיו, את צריכה לתת את הנתונים הללו. בשבוע שעבר היינו בדיון שבו העבירו יותר מ-800 מיליון שקלים לקרן ניקיון בגין היטלי הטמנה. כאשר שאלנו את אגף התקציבים, הוא הודה שמדובר בכסף שברמת המזומן קרוב לוודאי לא יעשו בו שימוש בשנה הקלנדרית הקרובה, וזה הכסף שעודד פורר מחפש, בין היתר, למניעת סגירת הצהרונים. 

 << יור >> היו"ר משה גפני: << יור >> 

מה, הוא לא קיבל מספיק בקואליציה?

עודד פורר (ישראל ביתנו):

לא קיבלתי כלום. 

אורית פרקש-הכהן (כחול לבן):

עוד לא קיבל כי הם לא הצטרפו.

היו"ר משה גפני:

3 מיליארד שקל הם קיבלו.

 << דובר >> עודד פורר (ישראל ביתנו): << דובר >> 

אתה מבלבל את המוח.

 << דובר >> אורית פרקש-הכהן (כחול לבן): << דובר >> 

שני מנדל לאופר, אני רוצה לדעת אם יש כאן כסף שמתגלגל משנה לשנה בגלל תוכניות ארוכות-טווח, אבל בפועל מבחינת נזילות אני רוצה לדעת כמה השתמשו בפועל בשנה שעברה לעומת מה שנקבע בספרים.

שני מנדל לאופר:

אני יכולה לענות. מאה אחוז, המשרד יענה. 

אורית פרקש-הכהן (כחול לבן):

אני רוצה גם לחזור על כך שכל הדיון הזה מתנהל בלי שאנחנו מעודכנים על החריגה העדכנית מן התקציב. אנחנו מתנהלים ברמה של business as usual בלי לדעת אם יש כאן יכולת להדק את החגורה בשוטף. לא היית בדיון הקודם. 

 << דובר >> רועי פולקמן (כולנו): << דובר >> 

כי זה לא תקציבי. זה העברות שתוקצבו כבר. 

 << דובר >> אורית פרקש-הכהן (כחול לבן): << דובר >> 

רועי פולקמן, אם יש פערים ברמת המזומן אז צריך להדק את החגורה.

 << דובר >> קטי (קטרין) שטרית (הליכוד): << דובר >> 

זה העברות. זה לא ישיבת ועדת כספים רגילה. 

אורית פרקש-הכהן (כחול לבן):

זה המון כסף, כ-3 מיליארד שקלים. 

 << אורח >> דליה ציוני: << אורח >> 

אני מנהלת תחום תקציבים במשרד הבינוי והשיכון. אני רוצה לענות. העודפים שלנו שעוברים בפנייה הזאת הם כולם עודפים של משקים כספיים סגורים. לא מדובר בעודפים תקציביים, לא מדובר בכספים שאפשר להסיט אותם למטרות אחרות. 

אורית פרקש-הכהן (כחול לבן):

אבל את לא עונה לי על השאלה. כמה השתמשו בשנה שעברה? 

 << אורח >> דליה ציוני: << אורח >> 

הם משרתים אך ורק את המטרה שלשמה הם נכנסו. הכנסות משיווקים משמשות אך ורק לשיווקים. העודפים בתוכנית הספציפית שאת שואלת עליה הם עודפים שנוצרו בעיקרם בהיטל "ישן מול חדש" שגובים מיזמים ביחד עם השיווק עבור הוצאות הפיתוח. העודפים נוצרו אך ורק מפערי עיתוי.

 << דובר >> אורית פרקש-הכהן (כחול לבן): << דובר >> 

פערי עיתוי, בדיוק. אז לכן השאלה שלי היא מה קורה כאן מבחינת מזומן. 

 << אורח >> דליה ציוני: << אורח >> 

אסביר. ההכנסה מתקבלת מראש. העבודות מבוצעות על פני מספר שנים כי מדובר בעבודות תשתיתיות, בדברים פרויקטליים. לשאלתך, בשנה שעברה שולמו 297 - - - 

 << דובר >> אורית פרקש-הכהן (כחול לבן): << דובר >> 

אז למה צריך להעביר עכשיו 700 ומשהו? זה אומר שבשנה שעברה בפועל – אני בכוונה מחדדת את השאלה, גם לך, רועי פולקמן. העובדה שמדובר בהתחייבויות קשיחות עדיין, כלומר שיעשו שימוש בייעודים שלהם, זה עדיין לא אומר שאנחנו כממשלה לא יכולים אחרי כן להגיד: בגלל הידיעה שבמזומן לא השתמשו בכסף הזה בפועל אז בשנה הבאה אפשר לקחת על בסיסם התחייבויות, כמו לסגור את נושא הצהרונים. אתה מבין מה אני אומרת?

 << דובר >> יעקב מרגי (ש"ס): << דובר >> 

אבל כך לא בונים תקציב מדינה, עם כל הכבוד. כך בונים מכולת. 

עודד פורר (ישראל ביתנו):

את הצהרונים לא סוגרים עד ספטמבר. 

 << דובר >> אורית פרקש-הכהן (כחול לבן): << דובר >> 

אבל אנחנו לא מקבלים תשובות. אני חושבת שזה לא נושא של ימין ושמאל.

 << יור >> היו"ר משה גפני: << יור >> 

בנושא הצהרונים אני לא מתכוון לעבור לסדר היום. אמרתי שאני אפגש ואדבר. נסיים פחות או יותר את העודפים, זה לא עוד הרבה, ושם אעצור ואבקש שיתנו תשובה על הצהרונים. 

 << דובר >> קטי (קטרין) שטרית (הליכוד): << דובר >> 

אולי היועצת המשפטית תוכל לענות לנו על זה. 

אורית פרקש-הכהן (כחול לבן):

אני רוצה לסיים בזה כי אנחנו רואים את זה בכל ההיבטים של התשתיות.

קטי (קטרין) שטרית (הליכוד):

כולנו מסכימים. גם אופוזיציה וגם קואליציה – כולם מסכימים בנושא הצהרונים. בואו נשמע חוות דעת משפטית אם אפשר - - - 

שלמה קרעי (הליכוד):

אבל תעצרי איזו העברה של משרד החינוך, לא של משרד הבינוי והשיכון.

קטי (קטרין) שטרית (הליכוד):

אם אפשר. יש פה את נציג משרד החינוך. 

 << יור >> היו"ר משה גפני: << יור >> 

קטי, זה לא חוות דעת משפטית. צריך כסף.

נצא להפסקה של שתי דקות. 


(הישיבה נפסקה בשעה 12:37 ונתחדשה בשעה 12:38.)


היו"ר משה גפני:

רבותי, אנחנו עוברים להצבעה. אעשה רק את העודפים ואחרי כן אסיים את הישיבה. כנראה אחדש אותה ביום חמישי. בינתיים על פי בקשה של חברי ועדה, גם מן הקואליציה וגם מן האופוזיציה, לגבי הצהרונים - - - 

שלמה קרעי (הליכוד):

לא רק צהרונים אלא מדובר כאן גם על גני ילדים של החינוך המיוחד באותה חבילה. 

 << דובר >> קטי (קטרין) שטרית (הליכוד): << דובר >> 

גם על גני ילדים. אנחנו מבקשים לצרף את זה גם. יש פה נציג של משרד האוצר. שיענה על זה. אחד מעביר לשני את הבעיה. האוצר אומר: החינוך, החינוך אומר: האוצר. מה, צריך להגיע לבג"ץ כדי לאשר את זה? אני לא מאמינה שאני אומרת את זה. 

 << דובר >> מיקי לוי (כחול לבן): << דובר >> 

בסוף אתם נתלים על בג"ץ, אין לכם ברירה.

 << דובר >> קטי (קטרין) שטרית (הליכוד): << דובר >> 

הוא מנהל את המדינה.

 << דובר >> מיקי לוי (כחול לבן): << דובר >> 

איזה "מנהל את המדינה"? ראש הממשלה רץ לבג"ץ. 

 << דובר >> קטי (קטרין) שטרית (הליכוד): << דובר >> 

אני שואלת אותך, בתי ספר יסודיים של החינוך המיוחד מקבלים ואילו הגנים לא. זה נראה לך נורמלי? זה נראה לך תקין?

שלמה קרעי (הליכוד):

לא, לא, זה לא יהיה. 

קטי (קטרין) שטרית (הליכוד):

אז למה אתה לא זועק? על המכון הוולקני – הכול טוב ויפה, אבל ילדים בחינוך המיוחד לא מסוגלים לתפקד בלי זה. איך אתם יכולים לישון בלילה?

עודד פורר (ישראל ביתנו):

על זה אני עושה פה פיליבסטר. 

מיקי לוי (כחול לבן):

אבל אתם הממשלה. 

 << יור >> היו"ר משה גפני: << יור >> 

רבותי, בקשה מספר 70-002, מי בעד אישור הבקשה? ירים את ידו. מי נגד? מי נמנע?

הצבעה

בעד – רוב
נגד – 
נמנעים – 
בקשה מספר 70-002 אושרה.

היו"ר משה גפני:

הבקשה אושרה. 

 << דובר >> עודד פורר (ישראל ביתנו): << דובר >> 

אני מבקש רביזיה. 


 << יור >> היו"ר משה גפני: << יור >> 

בעמוד 206, בקשה מספר 83-006 – הלוואות לעובדי מדינה. מי מסביר?

 << דובר >> חזי כהן: << דובר >> 

אני מאגף התקציבים. הפנייה התקציבית נועדה להעביר סכום של 239,994 אלפי ש"ח בסעיף 83 משנת התקציב 2018 לשימוש ב-2019. סעיף 83 מכיל הוצאות פיתוח של  משרדים שונים כמפורט לפניכם בתוכניות השונות: הלוואות לעובדי מדינה, הלוואות לעובדי הוראה, הוצאות פיתוח במשרד האוצר.

 << דובר >> מיקי לוי (כחול לבן): << דובר >> 

מה זה הוצאות פיתוח במשרד האוצר?

 << דובר >> קטי (קטרין) שטרית (הליכוד): << דובר >> 

זה לא יאומן, פשוט לא יאומן. חינוך מיוחד – לא, אבל הוצאות פיתוח במשרד האוצר – כן. 

חזי כהן:

מדובר בעודפים מחויבים. 

ה << דובר >> מיקי לוי (כחול לבן): << דובר >> 

התרגיל הזה חוזר על עצמו שוב ושוב. 

היו"ר משה גפני:

מה זה הוצאות פיתוח במשרד האוצר?

 << דובר >> חזי כהן: << דובר >> 

מדובר על עודפים שנוצרו כתוצאה מדחייה של אבני דרך של פרויקטי תשתיות בבינוי במכס, ברשות המסים, וכתוצאה מדחיית תשלומים עבור רכישת שירותי כוח אדם ושירותי מחשוב.

שלמה קרעי (הליכוד):

לא מספיק להם 750 - - - 

מיקי לוי (כחול לבן):

זה בסדר.

 << דובר >> קטי (קטרין) שטרית (הליכוד): << דובר >> 

מה בסדר? למה בסדר? ממש לא. 

היו"ר משה גפני:

אם אתה אומר "לא" אני עובר לסעיף הבא. 
  
 << דובר >> מיקי לוי (כחול לבן): << דובר >> 

אוקיי, אז אל תעבירו. נראה אתכם לא מעבירים לעובדי המדינה אפשרויות להלוואות. תצביעו נגד. אתם נגד עובדי המדינה?

יעקב מרגי (ש"ס):

אנחנו בעד. 

 << דובר >> קטי (קטרין) שטרית (הליכוד): << דובר >> 

למה צריך לחבר תשתיות עם הלוואות? 

 << דובר >> מיקי לוי (כחול לבן): << דובר >> 

הא, ברוכה הבאה. כבר 6 שנים אני צועק על זה. 

קטי (קטרין) שטרית (הליכוד):

אחרי בג"ץ, משרד האוצר מנהל את המדינה. 

 << יור >> היו"ר משה גפני: << יור >> 

למה אתם מערבים את זה עם זה? אנחנו רוצים לתת הלוואות לעובדי המדינה ואנחנו לא רוצים לתת לרשות המסים את הפיתוח. 

 << דובר >> חזי כהן: << דובר >> 

מדובר על סעיף שכולל תוכניות ארוכות-טווח ותקציבי הרשאה להתחייב. 

היו"ר משה גפני:

איך זה קשור להלוואות לעובדי המדינה?

חזי כהן:

מה שקורה עם ההלוואות זה גם לעובדי מדינה וגם לעובדי הוראה וגם לפורשים. 

היו"ר משה גפני:

יש לי אהבה בלתי נשלטת לרשות המסים. צריך לתת להם תשתיות והכול. אבל מה זה קשור להלוואות לעובדי מדינה? אני מבקש לא לאשר את זה. אנחנו עוברים הלאה. 

<< דובר >> שלמה קרעי (הליכוד): << דובר >> 

רגע, אם לא יהיו תשתיות - - - 

היו"ר משה גפני:

אז לא יהיו תשתיות. אז לא יהיו הלוואות. 

שלמה קרעי (הליכוד):

אדוני היושב-ראש, אני מתנגד לסעיף 7 כאן. 

היו"ר משה גפני:

אבל אני לא דן על זה. 

חזי כהן:

אדוני היושב-ראש, אתה רוצה שאסביר על ההלוואות?

 << דובר >> יעקב מרגי (ש"ס): << דובר >> 

לא על ההלוואות. על התשתיות. 

היו"ר משה גפני:

לא, לא מעניין אותי עכשיו. שיבואו מאוחר יותר ויגידו מה זה התשתיות. גם לי יש תשתיות. 

יעקב מרגי (ש"ס):

תיזהר בלשונך. נתן אשל נכשל בלשונו ותראה מה עושים לו. האמירה "גם לי יש תשתיות" יכולה להתפרש לא נכון. 

 << דובר >> אבי ניסנקורן (כחול לבן): << דובר >> 

הא, רק בלשונו הוא נכשל ...

היו"ר משה גפני:

אני מתכוון שמעצבנים אותי. למה הכניסו את התשתיות בבקשה להלוואות לעובדי מדינה? שמעתי את החברים. אפילו מיקי לוי, שדואג לעניין של משרד האוצר ואני לוקח את הדברים שלו ברצינות, גם הוא אומר: מה התשתיות פה?

שלמה קרעי (הליכוד):

בטח, כי הוא קיבל עכשיו למכון וולקני אז הוא רגוע. 

היו"ר משה גפני:

לא קשור. בעניין מכון וולקני זה הוועדה והוא בסדר. 

בחוברת הנוספת בקשה מספר 05-006. הכול עודפים. 

 << אורח >> אמיר מוריץ: << אורח >> 

אני מאגף התקציבים במשרד האוצר. הפנייה התקציבית נועדה להעביר עודפים משנת התקציב 2018 - - - 

עודד פורר (ישראל ביתנו):

אגב, את תקציב משרד האוצר אני בעד לא לאשר. 

 << יור >> היו"ר משה גפני: << יור >> 

דוד ביטן, אני לא מאשר למשרד האוצר עד שלא יגמרו עם הצהרונים. 

עודד פורר (ישראל ביתנו):

החשב הכללי ואגף התקציבים – למה צריך לאשר להם?

היו"ר משה גפני:

רבותי, אני לא דן על הנושא של משרד האוצר. אני מבקש תשובה על הצהרונים. 


שלמה קרעי (הליכוד) וקטי (קטרין) שטרית (הליכוד):

ועל גני הילדים של החינוך המיוחד. 

היו"ר משה גפני:

וגני הילדים של החינוך המיוחד. אבל רגע, תיכף יהיה לנו חינוך. 

עמוד 11, המטה לביטחון לאומי. 

אורית פרקש-הכהן (כחול לבן):

גפני, למרות שפיזרת את הכנסת אני - - -

קטי (קטרין) שטרית (הליכוד):

כי משרד החינוך אמר שהאוצר לא מאפשר. 

יעקב מרגי (ש"ס):

אורית, זה אומר שלא הסכמת איתו שזה ליברמן. 

אורית פרקש-הכהן (כחול לבן):

לא, שאני מעריכה את מה שהוא עשה עכשיו. 

עודד פורר (ישראל ביתנו):

תקשיב, יש לכם רוב של 67. 

היו"ר משה גפני:

המטה לביטחון לאומי. 

<< דובר >> ספיר איפרגן: << דובר >> 

אני ממשרד האוצר. הפנייה התקציבית נועדה להעברת עודפים משנת התקציב 2018 לשימוש בשנת 2019 בסך של 9,308 אלפי ש"ח במזומן לתוכנית 10-51-01, שהיא תוכנית המטה לביטחון לאומי. מדובר בתוכנית שמתוקצבת בה הפעילות השוטפת של המטה לביטחון לאומי. זה אומר: הוצאות שכר וכוח אדם של עובדי המטה והוצאות תפעול ושכירות. 

 << יור >> היו"ר משה גפני: << יור >> 

מי בעד אישור הבקשה על המטה  לביטחון לאומי? ירים את ידו. מי נגד? מי נמנע?

הצבעה

בעד – רוב
נגד – 
נמנעים – 
בקשה מספר 10-004 אושרה. 

היו"ר משה גפני:

הבקשה אושרה, העודפים אושרו. 

בקשה מספר 20-003 – משרד החינוך, בעמוד 15.

 << דובר >> שאול קירשנבאום: << דובר >> 

אני ממשרד האוצר. 

יעקב מרגי (ש"ס):

מה עם הצהרונים?

שלמה קרעי (הליכוד):

אנחנו נגד עד שיאשרו צהרונים וחינוך מיוחד בגני ילדים. 

היו"ר משה גפני:

כל אחד מצביע על פי רצונו.

קטי (קטרין) שטרית (הליכוד):

אבל שיענו לנו. הם יכולים לענות עכשיו.

שאול קירשנבאום:

הפנייה נועדה להעברת סכום של 2 מיליארד ו-46 מיליון שקל עודפים משנת 2018 לשנת 2019. במשרד החינוך בעיית העודפים חמורה ביותר בגלל שהתקציב עובד לפי שנות לימוד לעומת התקציב הקלנדרי ולכן הרבה מאוד תוכניות חינוכיות מתקשרות בספטמבר 2018 ועבור כל שנת הלימוד. לכן שליש יוצא ב-2018 ושני-שלישים ב-2019. לכן מבקשים עכשיו את ההעברה של הסכום הזה. 

 << יור >> היו"ר משה גפני: << יור >> 

שואלים החברים שתי שאלות. שאלה אחת לגבי גני הילדים, החינוך המיוחד והמוכש"ר. בית המשפט החליט שבתי הספר היסודיים הם שווים כולם, ילדי החינוך המיוחד שווים. 

שלמה קרעי (הליכוד):

זה בחוק. 

היו"ר משה גפני:

מה משרד החינוך מתכוון לעשות עם גני הילדים? יש פה חברים שבגלל זה לא נרדמים בלילה. המציאות הזאת, שבה יש ילדים - - -

 << דובר >> מיכאל מלכיאלי (ש"ס): << דובר >> 

מאות משפחות שלא נרדמות בלילה.

 << יור >> היו"ר משה גפני: << יור >> 

כן, משפחות שלא נרדמות בלילה. מה אתם מתכוונים לעשות לגבי החינוך המיוחד? זו שאלה אחת. 

השאלה השנייה היא בעניין הצהרונים. בניגוד למה שנאמר כל הזמן, הצהרונים לא מתוקצבים. צריך להעביר את זה בהחלטת ממשלה. מה מתכוון משרד החינוך לעשות לגבי שני הנושאים הללו?

 << דובר >> שאול קירשנבאום: << דובר >> 

משרד החינוך יתייחס לגבי החינוך המיוחד. אני אתייחס לצהרונים. החלטת הממשלה על תקצוב הצהרונים האריכה את התוקף של התקצוב לשנת הלימודים תשע"ט, דהיינו עד ספטמבר 2019. כרגע אין מקור להארכת התוכנית וכל החלטה חדשה היא כרגע - - - 

 << דובר >> יעקב מרגי (ש"ס): << דובר >> 

האם משרד החינוך הגיש פנייה למשרד האוצר?

היו"ר משה גפני:

זו שאלה חשובה. 

 << אורח >> משה שגיא: << אורח >> 

משרד החינוך פנה בנושא הזה מספר פעמים למשרד האוצר אך נקלענו למצב שאליו נקלענו. 

 << יור >> היו"ר משה גפני: << יור >> 

לא קיבלתם תשובה? מי במשרד האוצר היה אמור לתת תשובה ולא נתן?

יעקב מרגי (ש"ס):

הנה, אגף התקציבים. 

 << דובר >> שאול קירשנבאום: << דובר >> 

כרגע מדובר בסוגיה משפטית שאין לי דרך לפתור. 

עודד פורר (ישראל ביתנו):

מה הסוגיה המשפטית?

שאול קירשנבאום:

מדובר על תקצוב של סכום משמעותי בתקופת ממשלת מעבר. כרגע מבחינה משפטית אנחנו לא יודעים איך הדבר הזה יכול להסתדר.

 << דובר >> עודד פורר (ישראל ביתנו): << דובר >> 

זאת אומרת, אם תיפתר הבעיה המשפטית אז אין בעיה תקציבית? יש תקציב?

שאול קירשנבאום:

אני יודע שהממשלה יכולה לקבל החלטות לפי רצונה. 

עודד פורר (ישראל ביתנו):

אני שואל שוב: אם נפתרה הבעיה המשפטית, מבחינת משרד האוצר אין בעיה תקציבית?

 << דובר >> אבי ניסנקורן (כחול לבן): << דובר >> 

אם עושים את זה בוועדת הסכמות, שכל הבית מסכים - - - 

עודד פורר (ישראל ביתנו):

הבעיה משפטית או תקציבית?

 << דובר >> שגית אפיק: << דובר >> 

צריכה להיות החלטת ממשלה. זה הבעיה. 

אורלי פרומן (כחול לבן):

צריכה להיות החלטת ממשלה. 

שלמה קרעי (הליכוד):

הוא אומר שיש החלטת ממשלה עד ספטמבר, יש את זה כבר. 

אורלי פרומן (כחול לבן):

אין לשנת תש"פ. 

עודד פורר (ישראל ביתנו):

החלטת ממשלה עד סוף דצמבר יכולה להתקבל בהסכמה של הסיעות, בוודאי. 

היו"ר משה גפני:

רבותי, אני מציע כך, ואת אתם מסכימים אז בסדר.  

 << דובר >> יעקב מרגי (ש"ס): << דובר >> 

ממילא אנחנו עושים אחר כך על הכול רביזיה. 

 << יור >> היו"ר משה גפני: << יור >> 

לא על הכול. אני מדבר עכשיו ספציפית לגבי הנושא של משרד החינוך. מדובר בעודפים, מדובר בתפקוד של המשרד. אני מציע להצביע בעד ולהגיד רביזיה עד לקבלת תשובה. 

יעקב מרגי (ש"ס):

אני גם חושב כך.

שלמה קרעי (הליכוד):

מצוין.

 << דובר >> קטי (קטרין) שטרית (הליכוד): << דובר >> 

אבל לא קיבלנו תשובה לגבי השאלה השנייה, על גני הילדים.

היו"ר משה גפני:

מה לגבי השאלה השנייה?

 << אורח >> משה שגיא: << אורח >> 

אני רוצה להסביר את הרקע בנושא החינוך המיוחד במוכש"ר. הבג"ץ דן בנושא של השוואת משאבים בין התלמיד בחינוך המוכר ובחינוך הרגיל בחינוך המיוחד והוא דן בנושא של תלמידים בבתי ספר לחינוך מיוחד במוכש"ר. לשם כך הוקמה ועדה במשרד החינוך, ועדה בין-משרדית שנמצאים בה גם נציגי משרד האוצר, והוועדה החליטה על החלת רפורמת "אופק חדש" במוכש"ר בחינוך המיוחד לבתי הספר, שזה יהיה נשוא הבג"ץ. 

לגבי הרחבה לגני ילדים, מדובר בסוגיה תקציבית שצריך לדון בה במסגרת ההעדפות התקציביות. 

 << יור >> היו"ר משה גפני: << יור >> 

כמה כסף?

 << אורח >> משה שגיא: << אורח >> 

עשרות מיליוני שקלים. אני לא יכול כרגע להגיד. 

 << יור >> היו"ר משה גפני: << יור >> 

אבל מה עשיתם עם התקציב ברגע שהייתה החלטת בג"ץ לגבי בתי הספר היסודיים?

משה שגיא:

המשרד תוקצב בהתאם להחלטת בג"ץ. 

היו"ר משה גפני:

תוקצב על ידי משרד האוצר?

 << דובר >> קטי (קטרין) שטרית (הליכוד): << דובר >> 

רגע, צריך לחזור אחורה.

 << יור >> היו"ר משה גפני: << יור >> 

רגע, אני אאפשר לך, רק שנייה. ברגע שהתקבלה החלטת בג"ץ לגבי בתי הספר היסודיים, מהיכן הגיע התקציב? 

 << אורח >> משה שגיא: << אורח >> 

משרד האוצר.

היו"ר משה גפני:

משרד האוצר פשוט כיסה לכם את הסכום?

משה שגיא:

הוא תקצב את משרד החינוך בנושא שנדרש. 

שלמה קרעי (הליכוד):

אז למה כאן משרד האוצר לא מתקצב?

מיכאל מלכיאלי (ש"ס):

ביקשתי ממשרד האוצר כסף על גן. 

 << דובר >> קטי (קטרין) שטרית (הליכוד): << דובר >> 

קודם כול, בואו נתחיל בזה, שהחוק חל על בתי הספר היסודיים ועל גני הילדים. אבל רק אחרי הבג"ץ לגבי בתי הספר היסודיים פתאום מצאו כסף במשרד האוצר. זאת אומרת שבג"ץ בעצם הוא זה שנותן את ההעדפה, למי נותנים ומה נותנים. אני חושבת שזה פשע וחייבים לתת לזה היום תשובה. חייבים לכלול גם את גני הילדים של החינוך המיוחד. לא ייתכן שילדים בחינוך המיוחד, בגלל אידיאולוגיה מסוימת שמים אותם בצד ואילו ילדים אחרים מקבלים. פה חייבת להיות שוויוניות כי יש חוק. 

 << דובר >> יעקב מרגי (ש"ס): << דובר >> 

אדוני היושב-ראש, חשוב שכל מי שיושב סביב השולחן יידע איך התנהלה המדינה כאן. הבג"ץ לא היה צריך בכלל להיות מוגש. משרד החינוך פעל שלא בתום-לב, בניגוד לחוק.

 << יור >> היו"ר משה גפני: << יור >> 

אתה אומר את זה כיושב-ראש ועדת החינוך לשעבר.

 << דובר >> יעקב מרגי (ש"ס): << דובר >> 

בניגוד לחוק הוא הפלה את החינוך המיוחד במוכש"ר, בניגוד לחוק הפלה. אם מי שהגיש את הבג"ץ היה מגיש גם על הגנים התוצאה הייתה זהה. אז מה אתם אומרים לנו?

 << דובר >> אבי ניסנקורן (כחול לבן): << דובר >> 

טוב שיש בג"ץ. 

 << דובר >> יעקב מרגי (ש"ס): << דובר >> 

מה אתם אומרים לנו? אני אומר למשרד האוצר, ויפה שעה אחת קודם: משרד החינוך פועל בניגוד לחוק, מפלה את הגנים של החינוך המיוחד. 

 << דובר >> שלמה קרעי (הליכוד): << דובר >> 

אתה יודע למה, כי 90% מהילדים בגנים זה חינוך חרדי. אין מי שנלחם מספיק. 

 << דובר >> יעקב מרגי (ש"ס): << דובר >> 

רגע, כל החינוך המיוחד היה בגדר – סליחה שאני אומר – החצר האחורית של מערכת החינוך. ברוך השם שבקדנציה האחרונה גם המשרד וגם הוועדה נכנסה וטיפלה, והייתה רפורמה, והכול טוב ויפה. לא ייתכן ללכת בעצלתיים, להיתלות בזה שהבג"ץ – ואמרת את זה ביושר – דן בבתי הספר. הראש הקטן הזה – הוקמה כבר ועדה בין-משרדית. אז תפתחו ותשימו את זה על השולחן. בזמנו דורית מורג, שמי שמכיר אותה, עד שהיא משחררת משהו בין האצבעות שלה, אמרה שהאפליה הזאת היא בניגוד לחוק. זה לא היה צריך לבוא לדיון בכלל.

 << דובר >> קטי (קטרין) שטרית (הליכוד): << דובר >> 

הרב גפני, עוד הערה אחת. תמיד אני מסתכלת על משה שגיא כי עבדנו ביחד. הייתי גם ראש מטה של שר החינוך. תמיד עודדנו את המוכר שאינו רשמי לבוא ולהיות חלק מן הרפורמות שמשרד החינוך התווה. שימו לב, עד שסוף-סוף הם כן רוצים להיות ברפורמות שעבדו עליהן שנים, מה אנחנו באים להגיד להם? חבר'ה, נכון שאתם מצטרפים לרפורמה אבל לא תהיו ברפורמה. למה? כי אנחנו מעדיפים את זה ולא את זה. כאשר מבדילים בין ילד של חינוך מיוחד שגדל בבית חרדי לעומת ילד שגדל בתל אביב, הרצליה וכולי – זה הדבר הכי גרוע שאפשר להגיד לאותו ילד שגם הוכה בשל כך שהוא מוגבל, הוא סובל מפיגור או מאוטיזם. אני מדברת אל חבריי חברי הכנסת. 

היו"ר משה גפני:

זה ברור. דברים כדורבנות. 

קטי (קטרין) שטרית (הליכוד):

אתם מבינים על מה מדובר? מדובר על ילד שלא מסוגל לאכול לבד, ילד שלא מסוגל לדבר, ילד עם כל כך הרבה בעיות. מיקי לוי, תגיד לי, זה לא יותר חשוב מכל דבר אחר, שאותו ילד יקבל את הדברים המינימליים האלה? 

מיקי לוי (כחול לבן):

תני לי, אני נותן לך תיכף כסף.

קטי (קטרין) שטרית (הליכוד):

ואנחנו מדברים על פיתוח מבנה. 

 << דובר >> מיקי לוי (כחול לבן): << דובר >> 

אולי אדוני לא יודע אבל לפני 22 דקות הונחה על שולחן הוועדה בראשותך בקשה לשינוי תקציבי מאת שר האוצר, בבקשה של שר החינוך, להעביר מתקציב לתקציב 222 מיליוני ש"ח. כשרוצים יש כסף. 

היו"ר משה גפני:

להעביר אל מה?

מיקי לוי (כחול לבן):

"שר החינוך מציע שינויים בתקציב משרדו ושר האוצר מבקש את אישורה של ועדת הכספים". הנה – 222 מיליון שקל. כפי שהוא מצא – שימצא עכשיו לחינוך המיוחד.

 << יור >> היו"ר משה גפני: << יור >> 

מי בעד אישור הבקשה? ירים את ידו. מי נגד? מי נמנע?

הצבעה

בעד – רוב
נגד – 
נמנעים – 
בקשה מספר 20-003 אושרה.

היו"ר משה גפני:

הבקשה אושרה. 

 << דובר >> מיקי לוי (כחול לבן): << דובר >> 

רביזיה. 

היו"ר משה גפני:

הבקשה אושרה. אני מגיש רביזיה. אתה רוצה גם להצטרף?

עודד פורר (ישראל ביתנו):

אני גם מצטרף לרביזיה. 

 << דובר >> אורית פרקש-הכהן (כחול לבן): << דובר >> 

זה חוצה מפלגות, זה כלל-סיעתי. ממשלת אחדות. 

היו"ר משה גפני:

איזה ממשלת אחדות? מה, אני אשב עם ליברמן?

עודד פורר (ישראל ביתנו):

אתה גם  נותן לנו גט כריתות?

היו"ר משה גפני:

לא, לא. זה היה בדיחה. 

בקשה מספר 23-002 – משרד הרווחה. 

משה שגיא, ביקשת להגיד משהו, נכון? משה, אתה פה בקונצנזוס ואני מבקש שתגיד. 

 << אורח >> משה שגיא: << אורח >> 

אני רוצה לדייק לגבי ההשוואה של המוכש"ר לחינוך הרגיל. קודם כול ההקצאה של המשאבים זהה, של השעות, של סייעות וכל שירותי העזר בין החינוך הרגיל לחינוך המוכש"ר.

יעקב מרגי (ש"ס):

כוח ההוראה זה גם משאב. 

היו"ר משה גפני:

רבותי, לא נשב פה עד אין סוף. 

משה שגיא:

אני רוצה פשוט לדייק את הדברים ולהראות את הפערים, את גובה הפערים. שעות ההוראה והמשאבים ההיקפיים הם אותם משאבים.

שלמה קרעי (הליכוד):

זה לא נכון. אין את הפרטני שיש ב"אופק חדש" ואת התוספות. 

היו"ר משה גפני:

רגע, הוא מדבר. לא להפריע. 

משה שגיא:

אני מסביר. המשאבים שהמשרד נותן הם אותם משאבים. מכוח הסכם "אופק חדש" יש דבר מסוים אחד שנוגע לתלמידים – זה אותן שעות פרטניות שהמורה מקבל שמגיעות לתלמידים. זה הפער כרגע שקיים בין החינוך הרשמי לחינוך המוכש"ר. לא מדובר בכלל המשאבים שהמשרד מקצה אלא בנגזרת של הפעלת "אופק חדש". בגלל זה הבאנו את "אופק חדש". אני רוצה להסביר שהפערים לא כל כך גדולים.

 << דובר >> קטי (קטרין) שטרית (הליכוד): << דובר >> 

איזה מורה לא יגיע, איזו גננת לא תגיע עם 30% פחות? 

 << יור >> היו"ר משה גפני: << יור >> 

אנחנו לא ממשיכים עם זה. בסוף אנחנו נצטרך את משה שגיא כדי לפתור את הבעיה הזאת.

בקשה מספר 23-002 – משרד הרווחה, עמוד 25. 

 << דובר >> נתנאל אושרי: << דובר >> 

אני מאגף התקציבים. הפנייה התקציבית נועדה להעברת עודפים מחויבים משנת התקציב 2018 לשנת התקציב 2019 בסך של 503,493 אלפי ש"ח, בין היתר לתוכניות של ביטחון תזונתי, טיפול בעוני, תעסוקה לנכים ומוגבלים.

 << יור >> היו"ר משה גפני: << יור >> 

מי בעד אישור הבקשה? ירים את ידו. מי נגד? מי נמנע?

הצבעה

בעד – רוב
נגד – 
נמנעים – 
בקשה מספר 23-002 אושרה.

היו"ר משה גפני:

הבקשה אושרה.

עמוד 39 – משרד התיירות. 

עומרי בן חורין:

אני מאגף התקציבים במשרד האוצר. הפנייה נועדה להעביר עודפים בסך 181,532 אלפי שקלים משנת 2018 לתקציב שנת 2019. הרוב המוחלט של העודפים מגיע מפעולות שיווק בחו"ל, בהיקף של כ-146 מיליון שקלים, שמתבצעות באמצעות לשכת הפרסום הממשלתית לספקים בחו"ל. כיוון שלוקח זמן עד שלשכת הפרסום הממשלתית מחייבת את הספקים והם משלמים ואז זה מחייב את המשרד, רוב הפעולות שמתבצעות בחמישה החודשים האחרונים של השנה לא משולמות בשנה אלא בשנה העוקבת ולכן נוצר עיקר העודפים. 

 << יור >> היו"ר משה גפני: << יור >> 

יש שאלות? אין. 

מי בעד אישור הבקשה? ירים את ידו. מי נגד? מי נמנע?

הצבעה

בעד – רוב
נגד – 
נמנעים – 
בקשה מספר 37-003 אושרה.

היו"ר משה גפני:

הבקשה אושרה.

בקשה מספר 40-003 בעמוד 46 – משרד התחבורה. 

אורית פרקש-הכהן (כחול לבן):

אמרת לי שזה לא יעלה.

היו"ר משה גפני:

זה משהו אחר, זה עודפים. תסתכלי. 

 << אורח >> איתן טי: << אורח >> 

המשמעות אם זה לא עולה היא שאי אפשר יהיה לשלם לספקים ולקבלנים.

 << יור >> היו"ר משה גפני: << יור >> 

רק רגע. לגבי העניין הזה, פעם ראית ילד בגן ילדים בחינוך המיוחד? אם מדינה מודרנית לא יכולה לספק לו שירותים ואי אפשר לעשות את הצהרונים אז אי אפשר לשלם לספקים.

 << דובר >> קטי (קטרין) שטרית (הליכוד): << דובר >> 

יש עוד משהו. חבל שמשה שגיא יצא ולא שמע. "אופק חדש" זה תוספת שכר גם לגננות. אני שואלת אותך: איזו גננת תגיע בחינוך המיוחד – מבחינת איכות של עובדי הוראה – אם השכר שלה נמוך בהרבה מגננת בגן שיכול להיות ממש מעבר לרחוב?

טמיר כהן:

זה פנייה. זה לא עודפים.

 << יור >> היו"ר משה גפני: << יור >> 

התפקיד שלך הוא לדאוג למשרד התחבורה ואתה אומר את מה שאתה אומר כמשרד התחבורה. התפקיד שלנו לראות את התמונה הכוללת. בתמונה הכוללת נעשות פה עוולות שיכול להיות שהן תוצאה מכך שהכנסת לא תפקדה. בבקשה, תסביר את הבקשה. 

 << אורח >> איתן טי: << אורח >> 

יש שתי בקשות ממשרד התחבורה. 

שגית אפיק:

דנים רק בעודפים כרגע.

איתן טי:

הפנייה השנייה חשובה והיא קשורה לזה. 

 << יור >> היו"ר משה גפני: << יור >> 

דרך אגב, אני לא רוצה להעביר דברים חשובים בוועדה, רק דברים קלילים... מה דעתך? זה נרשם בפרוטוקול ואנשים עוד יעשו בזה שימוש, אז אמרתי את זה בצחוק. אנחנו עוסקים עכשיו בעודפים. 

 << אורח >> אריאל הבר: << אורח >> 

אני מאגף התקציבים. פנייה זו נועדה להעברת סכום של 68,376 אלפי שקלים משנת התקציב 2018 לשנת התקציב 2019. התוכנית העיקרית בגינה נוצרו העודפים במשרד התחבורה הראשי, העודפים נוצרו בגין התחייבויות חוצות-שנה בנושאים תפעוליים, למשל בתחום ניקיון ואבטחה.

 << יור >> היו"ר משה גפני: << יור >> 

יש שאלות? אין.

מי בעד אישור הבקשה של משרד התחבורה? ירים את ידו. מי נגד? מי נמנע?

הצבעה

בעד – רוב
נגד – 
נמנעים – 
בקשה מספר 40-003 אושרה.

היו"ר משה גפני:

הבקשה אושרה.

 << דובר >> עודד פורר (ישראל ביתנו): << דובר >> 

רביזיה.

יעקב מרגי (ש"ס):

על מה?

קטי (קטרין) שטרית (הליכוד):

על מה? אתה לא יודע על מה דיברנו בכלל. 

 << יור >> היו"ר משה גפני: << יור >> 

בקשה מספר 51-003.

 << אורח >> רותם ברמלי: << אורח >> 

אני מאגף התקציבים. הפנייה נועדה להעביר עודפים מחויבים משנת 2018 לשנת 2019 בסך של 195 מיליוני ש"ח. 

היו"ר משה גפני:

תגיד לי, מה עם בתי הדין הרבניים?

רותם ברמלי:

אסף הופר מן הדיור הממשלתי נמצא כאן איתנו בשביל להסביר את העניין.
    
אסף הופר:

אני מן החשב הכללי. בעניין בתי הדין הרבניים היה דיון מיוחד בוועדה. 

יעקב מרגי (ש"ס):

כשיש דיונים מיוחדים אנחנו מבינים איפה זה נמצא.

אסף הופר:

היה דיון בקריאתו של כבוד היושב-ראש, היה פה דיון בניהולו. אחרי הדיון התקיימו שתי פגישות עם הנהלת בתי הדין והעומד בראשה, הרב מלכה. בעקבות זה אנחנו מתקדמים. אנחנו מחכים לפרוגרמות שלהם. יש סיכום על הוצאת בית הדין הרבני לדיור זמני בירושלים עד לבניית משכן קבע, שעל זה כבר דיווחנו בישיבות הקודמות, על תוכנית הבנייה בירושלים. בתל אביב מחפשים - - - 

 << יור >> היו"ר משה גפני: << יור >> 

איפה הפרוגרמה? 

אסף הופר:

אנחנו מחכים לבתי הדין הרבניים. הם צריכים להעביר לנו פרוגרמה. 

היו"ר משה גפני:

הם לא העבירו?

אסף הופר:

עדיין לא, אבל זה בסדר, אנחנו בתיאום.

 << יור >> היו"ר משה גפני: << יור >> 

מה בסדר? 

 << דובר >> אסף הופר: << דובר >> 

אנחנו מאתרים להם כרגע דיור חליפי.  

היו"ר משה גפני:

מה בסדר? על העברות של בתי המשפט אתם גם אומרים "יהיה בסדר", "היה בסדר"?

אסף הופר:

לא. גם בבתי משפט - - -

היו"ר משה גפני:

היית פעם בבית דין רבני?

אסף הופר:

הייתי בבית הדין הרבני בירושלים. כפי שאמרתי, אנחנו מאתרים להם דיור זמני בירושלים ומקדמים במקביל, ביחד עם הנהלת בתי הדין - - - 

היו"ר משה גפני:

אני יודע שהם העבירו פרוגרמה. 

אסף הופר:

אנחנו מאתרים להם דיור זמני.

היו"ר משה גפני:

אבל אני יודע שהם העבירו פרוגרמה. אמרת שאתם מחכים. 

אסף הופר:

אנחנו מחכים להצעה - - - 

היו"ר משה גפני:

אני גם מחכה למשיח, אבל לְמה אתם מחכים?

אסף הופר:

אנחנו מחכים בתל אביב. בירושלים יש סימון של דיור. הוא אמור להתפנות על ידי משרד אחר. 

 << דובר >> עודד פורר (ישראל ביתנו): << דובר >> 

לְמה אתם מחכים בתל אביב? לא הבנתי. 

 << דובר >> אסף הופר: << דובר >> 

בתל אביב אנחנו מחכים להחלטה של הנהלת בתי הדין שצריכה לבחור בין כמה פתרונות שהוצעו לה. כרגע זה במגרש שלה. 

 << יור >> היו"ר משה גפני: << יור >> 

אתה יודע, מעניין שכל הזמן כאשר מגיעים העברות ועודפים והכול אז יש את בתי המשפט, אין את בתי הדין הרבניים. איך זה עובד? איך אתם עושים את הפטנט הזה?

 << דובר >> אסף הופר: << דובר >> 

קודם כול, אין פטנט. אמרנו את זה גם בישיבה הקודמת. אנחנו לא גורם מתקצב. הנהלת בתי המשפט סיכמה עם אגף התקציבים על תקציב. הנהלת בתי הדין אף פעם לא ניסתה לעשות את זה. בעקבות הדיונים פה בוועדה כעת הם מגבשים תוכנית לבינוי, כולל גיבוש תקציב ביחד עם אגף התקציבים, והתוכנית מקודמת בהתאם. 

 << יור >> היו"ר משה גפני: << יור >> 

יש פה מישהו מבתי הדין הרבניים?

יעקב מרגי (ש"ס):

הם בדרך כלל לא באים לדיונים. 

 << דובר >> עודד פורר (ישראל ביתנו): << דובר >> 

אם הם היו יודעים לבקש היה להם.

אסף הופר:

הם מבקשים. 

 << דובר >> יעקב מרגי (ש"ס): << דובר >> 

גם בדיונים על חזקת הגיל הרך הנציג שלהם אף פעם לא בא, כאשר יש עמדה, לא בא לדיון אחד. 

 << דובר >> אורית פרקש-הכהן (כחול לבן): << דובר >> 

יש לי שאלה. אני רואה שיש כאן פער בשל עיכוב בבניית בית המשפט בבת ים. זה בסעיף של 42 מיליון שקלים. אתה יכול לפרט על הסעיף הזה? הרב גפני, אני חושבת שרואים פה תמונה ברורה מאוד. בכל הקשור לתשתיות ולפרויקטים ארוכי-טווח כל הזמן יש בוֹרוֹת בשל הפער בין ההתחייבויות שנקראות קשיחות לבין השימוש במזומן. אני שוב רוצה להתריע שיש כאן הרבה מאוד כסף, מאות מיליוני שקלים ואפילו לדעתי יותר ממיליארד שקל במתגלגל, שצריך להסתכל עליו במצב של גירעון תקציבי, מה אפשר לעשות עם הכסף הזה. 

 << דובר >> יעקב מרגי (ש"ס): << דובר >> 

בסוף אני אריב איתך. יש תקציב. 

 << דובר >> אסף הופר: << דובר >> 

הכספים האלה הם התחייבות לקבלנים. בית המשפט בבת ים הוא פרויקט בינוי שלאורך הפרויקט חלו עיכובים בשל שתי סיבות. סיבה אחת, במשך הפרויקט הוחלט על תוספת של שתי קומות, מה שדחה את המועדים ובהתאם גם את אבני הדרך לתשלום. הסיבה השנייה היא שהיה עיכוב במתן היתרי בנייה בגלל נושאים שקשורים למעבר הרכבת הקלה שם, שעיריית בת ים עיכבה בגלל הסדרים כאלה ואחרים. 

 << דובר >> אורית פרקש-הכהן (כחול לבן): << דובר >> 

כמה הוציאו על הפרויקט הזה בשנה שעברה?

רותם ברמלי:

בשנה שעברה הביצוע בבית המשפט בבת ים היה בסך 23 מיליון ש"ח. 

אורית פרקש-הכהן (כחול לבן):

ועכשיו מעבירים עוד 40 מיליון ש"ח, שזה פי שתיים ממה שהוציאו בשנה שעברה. נכון?

 << אורח >> רותם ברמלי: << אורח >> 

הוא הסביר שאבני הדרך עוכבו בגלל עיכובים בתכנון וברישוי ולכן מועברים הכספים. 

 << דובר >> אסף הופר: << דובר >> 

צריך להבין שתקציב הפרויקט – קודם כול מדובר על פרויקט בשיטת BOT כך שרק חלק מן הפרויקט משולם תקציבית והשאר לאורך חיי הפרויקט. 

אורית פרקש-הכהן (כחול לבן):

מה שמועבר זה החלק של הממשלה.

אסף הופר:

גם החלק שאנחנו משלמים תקציבית, צריך להבין, משולם לפי אבני דרך, כאשר מטבע הדברים רוב התקציב מועבר בשלבים המאוחרים של הפרויקט. לכן התקציב שבוצע עד עכשיו הוא בהיקף של 23 מיליון ש"ח ויש עוד את רוב התקציב לשלם. 

 << דובר >> אורית פרקש-הכהן (כחול לבן): << דובר >> 

חשוב לי להדגיש, אני לא מזלזלת בחשיבות של הפרויקט הזה ועוד הרבה פרויקטים שעוברים פה כרגע בתוספות ובהעברות גם בתחבורה, גם בהגנת הסביבה, פרויקטים חשובים מאוד, הרבה מאוד מהם ב-BOT, אבל הטיב של הפרויקטים האלה הוא שהם ארוכי-טווח ויש פער בין השימוש לזה. אנחנו מתעסקים כאן בנושאים חשובים מאוד שכרגע חסר בהם כסף ואנחנו לא רואים את התמונה הכוללת מבחינת סדרי העדיפויות ולאור המצב של הגירעון בתקציב. זה מה שמפריע לי. 

 << דובר >> יעקב מרגי (ש"ס): << דובר >> 

אל תיבהלי, לא חסר כסף. הם חיים טוב עם הגירעון. יש להם מגירות סמויות שבסוף את לא יודעת איפה הן.

 << דובר >> מיקי לוי (כחול לבן): << דובר >> 

בינינו, זה לא התרופה לגירעון. התרופה לגירעון היא שורת צעדים רצינית, צמצום הוצאות הממשלה. 

יעקב מרגי (ש"ס):

אני מסרב להתרגש, הנה אני אומר לך. דווקא מהשאלות שלך, אורית, תביני, כאשר זועקים על גירעון עד כמה זה הפוך. את צריכה להבין מכך שזה לא הכצעקתה. 

אדוני היושב-ראש, אם לא היית מעלה את הנושא של בתי הדין הם אפילו לא היו זועקים אָי. 

היו"ר משה גפני:

אבל זה התפקיד שלנו, לא התפקיד שלהם. 

יעקב מרגי (ש"ס):

אבל צריך גם לנער אותם מידי פעם.

 << יור >> היו"ר משה גפני: << יור >> 

אסף הופר, אתה איש משרד האוצר ולא קיבלת תוכניות מבתי הדין הרבניים, לא מהמנהל ולא מהעוזר שלו?

 << דובר >> אסף הופר: << דובר >> 

קיבלנו תוכנית ראשונית, שגם הוצגה פה בוועדה. על גביה אנחנו מגבשים ביחד איתם - - - 

 << יור >> היו"ר משה גפני: << יור >> 

אני מדבר על התוכנית המפורטת יותר. כפי שאתה אומר על בתי המשפט, שהם מגישים את התוכניות שלהם, אתה אומר שבתי המשפט הרבניים לא הגישו. חבר הכנסת מרגי אומר שהם לא - - -

 << דובר >> אסף הופר: << דובר >> 

אני אומר שוב, ערכנו איתם סדרת דיונים ואנחנו במגעים שוטפים איתם כדי לקדם מתן פתרון לכל המקומות. 

היו"ר משה גפני:

והם לא הגישו עד היום.

אסף הופר:

בחלק מן המקומות יש פרוגרמה, כמו למשל בירושלים, לדיור הזמני ולא לבינוי קבע, ובחלק מן המקומות אנחנו עדיין מחכים לקבל מהם את מה שהם בדיוק מבקשים. למשל בנתניה הם מיועדים להיכנס לקריית הממשלה שצריכה להיבנות בנתניה, זה מסוכם איתם ובתיאום איתם. הם עכשיו בוחנים אפשרות לשינויים כאלה או אחרים. אנחנו מחכים להעברת השינויים.

 << יור >> היו"ר משה גפני: << יור >> 

טוב. אני עוצר את הישיבה, אנחנו כבר אחרי 13:00, ויש פה גם את הנושא שעליו דיברנו לגבי הצהרונים ולגבי החינוך המיוחד.  אני עוצר את הישיבה. אחדש אותה בעזרת השם ביום חמישי בשעה 10:30. נמשיך את הישיבה ביום חמישי בשעה 10:30. 

 << דובר >> מיקי לוי (כחול לבן): << דובר >> 

אפשר בשעה 11 או 12?

עודד פורר (ישראל ביתנו):

השאיפה היא שנסכם הכול עד יום חמישי. 

 << יור >> היו"ר משה גפני: << יור >> 

מיקי לוי, אם יהיו דברים שאני אראה – בקיצור, יש בעיה. 

אני מבקש להזמין לאותה ישיבה את מאיר לוין לגבי הנושא של הגנת הסביבה. אישרנו פה 12 מיליון שקל. איפה אנחנו חיים פה, בג'ונגל? במשך שנה מחכים במשרד שלכם ואתם שותקים. כבר שנה אתם לא מקבלים ממנו תשובה. אני לא כועס עליכם, אני אתכם. ביום חמישי אני מבקש להזמין את מאיר לוין ממשרד המשפטים להגיד לגבי אישור ההשקעה. 

אני מבקש להזמין את מנהל בתי הדין ואת אסף הופר, אני רוצה לברר בין שניהם מי אומר אמת. אסף הופר, ביום חמישי בעזרת השם אני מבקש שאתה תבוא לכאן ביחד עם הרב מלכה, מנהל בתי הדין. אני רוצה לדעת מי אומר אמת ומי קצת משנה ממנה. 

אסף הופר:

אני חושב שאין בינינו חילוקי דעות.

היו"ר משה גפני:

אני מבקש מן הממשלה – גם אפנה אליהם – לגבי הנושא של החינוך המיוחד ולגבי הנושא של הצהרונים, כפי שביקשתם. אני מקווה שתהיה תשובה ואנחנו נוכל להתקדם. 

 << דובר >> יעקב מרגי (ש"ס): << דובר >> 

אם בישיבה הבאה נוכל לסיים את הנושא של - - - 

אורית פרקש-הכהן (כחול לבן):

גם שנציג משרד התחבורה יכין התייחסות על ההכפלות של התקציבים. 

היו"ר משה גפני:

בסדר, על זה הדיון. זה לא דיון על משרד התחבורה. זה העברה. הדיון יתקיים. תגידי להם שאת לא תאשרי עד שלא יביאו את כל הדברים האלה. 

תודה רבה. הישיבה נעולה. 


הישיבה ננעלה בשעה 13:10.
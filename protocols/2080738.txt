פרוטוקול של ישיבת ועדה

הכנסת העשרים-ואחת

הכנסת



21

28/05/2019


מושב ראשון



פרוטוקול מס' 6
מישיבת הוועדה המיוחדת לדיון בהצ"ח התפזרות הכנסת העשרים-ואחת, התשע"ט-2019
יום שלישי, כ"ג באייר התשע"ט (28 במאי 2019), שעה 17:45



סדר היום:
 << הצח >> הצעת חוק התפזרות הכנסת העשרים ואחת, התשע"ט-2019 << הצח >>   

נכחו:
חברי הוועדה: 
מכלוף מיקי זוהר – היו"ר
אלי אבידר
יואב בן צור
ניר ברקת
צבי האוזר
אופיר סופר
שלמה קרעי
פנינה תמנו

חברי הכנסת:
איתן גינזבורג
יעל גרמן
מיקי לוי
אוסנת הילה מארק
מיכאל מלכיאלי
אבי ניסנקורן
אוסאמה סעדי
אורלי פרומן
עיסאווי פריג'
אנטאנס שחאדה

מוזמנים: 
	חיים אבידור
	–
	חשב הכנסת

	ביין ותד
	–
	אגף התקציבים, משרד האוצר

	אייל זנדברג
	–
	ייעוץ וחקיקה, משרד המשפטים

	חנה רותם
	–
	משרד מבקר המדינה



ייעוץ משפטי: 
גור בליי
אלעזר שטרן

מנהלת הוועדה:
אתי בן יוסף

רישום פרלמנטרי:
יפה קרינצה
אתי אפלבוים
אתי בן שמחון

<< נושא >> הצעת חוק התפזרות הכנסת העשרים-ואחת, התשע"ט-2019,  פ/553/21 כ/836, הצעת ח"כ מכלוף מיקי זוהר << נושא >> 


 << יור >> היו"ר מכלוף מיקי זוהר: << יור >> 

אני פותח את הישיבה של הוועדה המסדרת. עדכון, כיושב-ראש הוועדה המסדרת: הרביזיות שהוגשו קודם לכן על-ידי ועל ידי חברת הכנסת פנינה תמנו הוסרו, ולכן החוק, אושר לו הפטור מחובת הנחה לקריאה שניה ושלישית. 

עכשיו אנחנו דנים בהצעת החוק. יש פה נוסח מוגמר, כולל כל ההסתייגויות שהוגשו בגינו. ניתן לכם אפשרות לנמק את ההסתייגויות ולאחר מכן נעבור להצבעה. 

 << דובר >> עיסאווי פריג' (מרצ): << דובר >> 

אני מבקש לעשות הקראה לחוק, סעיף-סעיף, ואם יש שאלות לגבי כל סעיף - - - 

 << יור >> היו"ר מכלוף מיקי זוהר: << יור >> 

אין בעיה, כמובן. לפני שנעבור לנימוקים להסתייגויות, קודם כול נקרא את החוק. 

 << דובר >> מאיר כהן (כחול לבן): << דובר >> 

אני מאוד מבקש לעמוד בסיכום לגבי האיפטר. 

 << יור >> היו"ר מכלוף מיקי זוהר: << יור >> 

ברור, אנחנו רוצים. אם לא – ניאלץ להתדיין עוד פעם אחרי האיפטר, לכן אני מבקש לגמור לפני. 

 << דובר >> עיסאווי פריג' (מרצ): << דובר >> 

אין זמן, נצטרך אחרי. 

 << דובר >> אוסאמה סעדי (חד"ש-תע"ל): << דובר >> 

מיקי, יש סעיף מוסכם שלא הוכנס, ולכן אני מבקש שתכניס אותו כבר. 

 << יור >> היו"ר מכלוף מיקי זוהר: << יור >> 

אני קורא את סעיפי החוק:

	"התפזרות הכנסת העשרים ואחת
	1.
	הכנסת העשרים ואחת תתפזר לפני גמר תקופת כהונתה.

	מועד הבחירות לכנסת העשרים ושתיים
	2.
	הבחירות לכנסת העשרים ושתיים יתקיימו ביום י"ז באלול התשע"ט (17 בספטמבר 2019).

	מימון מפלגות – הוראות מיוחדות לעניין הלוואות לסיעה ומקדמות לרשימות מועמדים בכנסת ה-21 וה-22
	3.
	(א)	לעניין רשימות מועמדים שיוגשו לקראת הכנסת ה-22, יקראו את סעיף 4(א2) לחוק מימון מפלגות, התשל"ג–1973 (להלן – חוק המימון) כך שבמקום '70%' יבוא '100%'."




 << דובר >> אוסאמה סעדי (חד"ש-תע"ל)
: << דובר >> 

מה זה, המקדמות?

 << יור >> היו"ר מכלוף מיקי זוהר: << יור >> 

היועץ המשפטי יסביר את הכול. אני קורא את הכול ואז הוא יסביר הכול ביחד. 

 << דובר >> עיסאווי פריג' (מרצ): << דובר >> 

לא לא. אנחנו רוצים הסבר מהיועץ המשפטי, סעיף-סעיף. 

 << יור >> היו"ר מכלוף מיקי זוהר: << יור >> 

הוא אומר שהוא חייב להסביר את הכול. 

 << דובר >> עיסאווי פריג' (מרצ): << דובר >> 

לא לא. 

 << דובר >> אוסאמה סעדי (חד"ש-תע"ל): << דובר >> 

מה זה 100%?

 << דובר >> גור בליי: << דובר >> 

אני אסביר. 

 << יור >> היו"ר מכלוף מיקי זוהר: << יור >> 

זה חשוב. סעיף 3 – הסבר, גור. 

 << דובר >> גור בליי: << דובר >> 

אני רוצה לעשות את המסגרת ואסביר גם את סעיף 3, פשוט כדי שיהיה סדר בבלגן. ההסדר שמוצע לעשות פה – אסביר מה ההסדר על המרכיבים שלו. 

 << דובר >> עיסאווי פריג' (מרצ): << דובר >> 

סעיף 3 אני רוצה. 

 << דובר >> גור בליי: << דובר >> 

בסדר, גם את סעיף 3. ואחר כך קצת אסביר את הקונטקסט של הדבר הזה. 

 << דובר >> עיסאווי פריג' (מרצ): << דובר >> 

גור, ברגע שתסביר את ההסדר שסיכמנו, אני רוצה לראות את זה כתוב כאן. 

 << דובר >> גור בליי: << דובר >> 

זה כתוב, מה זאת אומרת. 

 << דובר >> עיסאווי פריג' (מרצ): << דובר >> 

בוא נעבור סעיף-סעיף. 

 << דובר >> גור בליי: << דובר >> 

דווקא בגלל שזה חוק נורא מורכב אני רוצה לנסות לעשות פה סדר. הסיטואציה היא סיטואציה שבאו אלינו עם בעיה שקשורה בעובדה שיש סמיכות במערכות הבחירות, ולכן סיעות שלקחו הלוואות בתחילת הכנסת הזאת ותכננו לפרוס את זה לאורך כל הכנסת לא יספיקו לפרוס את זה ולכן זה אמור לרדת להם מהמקדמה, והם היו נשארים בלי מקדמה. הרצון של חברי הכנסת היה להגיד: בניגוד למצב הרגיל, בהוראת שעה יקבעו שההלוואות שנלקחות לא ירדו מהמימון השוטף החודשי ומהמקדמה אלא זה יידחה וירד מהמימון השוטף - - -

 << דובר >> מיקי לוי (כחול לבן): << דובר >> 

מועד פירעונן יידחה. 

 << דובר >> גור בליי: << דובר >> 

יידחה. אבל אז סיעות אחרות שלא לקחו הלוואה, כמו כחול לבן, אמרו: לא לקחנו הלוואה, אז אנחנו מופלות יחסית לאלה שלקחו הלוואה. לכן ההסדר שהוצע פה – ותיכף אתייחס, כי הוא מעורר שאלות לא פשוטות גם במישור החוקתי – שנמצא בפניכם, ועד כמה שאני יודע מוסכם על הסיעות השונות, כולל כמה מרכיבים. קודם כול, כמו שאמרתי, הלוואות שכבר נלקחו, החזרתן נדחית. 

 << דובר >> אוסאמה סעדי (חד"ש-תע"ל): << דובר >> 

  איפה זה מופיע?

 << דובר >> עיסאווי פריג' (מרצ): << דובר >>                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              

בדיוק, לכן נעבור סעיף-סעיף ונגיע לזה. 

 << יור >> היו"ר מכלוף מיקי זוהר: << יור >> 

תן לו להגדיר את המסגרת ואז נקרא את הסעיפים ותראה אותם. 

 << דובר >> גור בליי: << דובר >> 

המרכיב הראשון הוא שההחזר של ההלוואות לא יהיה באופן חודשי בחודשים הקרובים ולא ירד מהמקדמה אלא כולו יידחה לכנסת הבאה. זה אחד. 

 << דובר >> אוסאמה סעדי (חד"ש-תע"ל): << דובר >> 

איזה סעיף?

 << דובר >> גור בליי: << דובר >> 

שניה, תיכף אראה בסעיפים. זה פשוט חוק מורכב, לכן אני - - - 

 << דובר >> אוסאמה סעדי (חד"ש-תע"ל): << דובר >> 

אבל לא ראיתי את הסעיף. 

 << קריאה >> קריאה: << קריאה >> 

3(ד).

 << דובר >> גור בליי: << דובר >> 

דבר שני, לאור הבקשה של סיעות שלא לקחו הלוואות, ניתנת האפשרות – זו הבקשה הנוספת – לכל הסיעות לקחת הלוואות. סיעות שלא לקחו הלוואות, שלפי החוק הקיים הן כבר לא יכולות לקחת בלי אישורים מיוחדים של יושב-ראש הכנסת והמלצת הוועדה הציבורית, מאפשרים להן לקחת בימים הקרובים עד 80% מההלוואה שהיו יכולות לקחת, כאילו שלא היה פיזור. זה המרכיב השני. 

המרכיב השלישי הוא שההחזר בכנסת הבאה – בגלל שבכנסת הבאה יהיה צריך להחזיר גם את ההלוואה מהכנסת הזאת וגם את ההלוואה מהכנסת הבאה – ההיקף של ההלוואות שאפשר יהיה לקחת בכנסת הבאה הוא גדול ב-50% והפריסה היא על פני תקופה יותר ארוכה, של ארבע וחצי שנים במקום שלוש שנים. 

 << דובר >> פנינה תמנו (כחול לבן): << דובר >> 

שביושר אנחנו אומרים שזה מייצר בעיה של החזר. 

 << דובר >> עיסאווי פריג' (מרצ): << דובר >> 

זה לא ברור מהנוסח. 

 << דובר >> גור בליי: << דובר >> 

הדבר הרביעי – ותיכף אסביר באיזה קונטקסט הוא נכנס – הוא שמפלגות שאינן מיוצגות בכנסת הנוכחית, כפיצוי מסוים על היתרון שבמסגרת החוק הזה ניתן כהוראת שעה למפלגות המיוצגות בכנסת, המפלגות שאינן מיוצגות בכנסת יוכלו לקחת, כנגד ערבות בנקאית, במקום 70% מקדמה 100% מקדמה. זה הפיצוי המסוים שניתן למפלגות החדשות על היתרונות שניתנים פה למפלגות הקיימות מבחינת ההלוואות, שהן יכולות לדחות את ההחזר שלהן ולקבל אותן עכשיו. 

 << דובר >> עיסאווי פריג' (מרצ): << דובר >> 

אבל מסעיף 3 לא אבין שזה מפלגות חדשות. 

 << דובר >> גור בליי: << דובר >> 

לפני שאני נכנס לסעיפים עצמם אני רוצה להוסיף אמירה. אדוני היושב-ראש וחברי הוועדה, הנושא הזה, של היחס שבין מפלגות מיוצגות בכנסת למפלגות שאינן מיוצגות בכנסת, עלה לא פעם בפסיקת בית-המשפט העליון בהקשר של עקרון השוויון שמעוגן בסעיף 4 לחוק יסוד: הכנסת, שמדבר בראש ובראשונה על שוויון בין מפלגות, שוויון בין רשימות. בהקשר הזה, יש חשדנות מובנת, בעיקר כלפי תיקוני החקיקה שמיטיבים עם מי שמיוצג בכנסת ובאופן יחסי מרעים את מצבם של אלה שנמצאים מחוץ לכנסת. 

 << קריאה >> קריאה: << קריאה >> 

זה בהינתן שאין עוד פסקת התגברות. 

 << דובר >> גור בליי: << דובר >> 

כן, זה כרגע. בהקשר הזה, ברור לגמרי שהחוק הזה נותן צ'ופר משמעותי לרשימות המיוצגות, כי ההלוואה שהיתה אמורה להיות למשך חיי הכנסת ולהיות מוחזרת מהמקדמה, הן יכולות לקבל אותה ולהשתמש בה בקמפיין הבחירות שלהן ולא צריכות להחזיר את זה. זה נותן להן באופן עקיף איזושהי הגדלה של מימון הבחירות שלהן. אמנם לא כמענק אלא כהלוואה, אבל זה מגדיל את היכולת שלהן להוציא כספים במסגרת הבחירות. 

איזון מסוים זה להגדיל את שיעור המקדמה שיכולות לקבל מפלגות חדשות, אבל זה עדיין יתרון שנותנים למפלגות הקיימות על פני המפלגות שבחוץ. 

 << דובר >> עיסאווי פריג' (מרצ): << דובר >> 

היתרון קיים גם היום. 

 << דובר >> גור בליי: << דובר >> 

הדבר הזה בהחלט מעורר שאלות לגבי עקרון השוויון של סעיף 4. הוא מחייב שהחוק יעבור ברוב של 61 – בקריאה הראשונה הוא עבר ברוב של 66, כמדומני – גם בקריאה השניה וגם בקריאה השלישית. בקריאה השלישית הוא ממילא חייב לעבור ככה, בגלל שזו התפזרות, אבל גם בקריאה השניה צריך רוב של 61 בגלל זה. מעבר לזה, זה יכול להיות בסיס או לעורר שאלות בתקיפה של הדבר הזה, ככל שתהיה. זה מעורר שאלות. 

מבחינת כספי ציבור, יש פה שני חששות לאובדן כספי ציבור. דבר אחד, אם מפלגה שקיבלה עכשיו את ההלוואה הגדולה הזאת לא מצליחה להיכנס לכנסת – הכסף הזה הלך. זה נזק אחד לאוצר המדינה. דבר שני, אם מפלגה מקבלת את ההלוואה ומחליטה לא להתמודד לכנסת הבאה – גם פה יש בעיה כי ההחזר אמור להיות מהמימון השוטף העתידי שלה. אם היא מחליטה לא להתמודד זה יכול לעורר בעיה. עד כמה שאני מבין – ואני מניח שיינתנו לזה מענים – זה יעלה בהקשר של מפלגת כולנו, לאור מה שאני שומע בפרסומים. 

 << דובר >> מיקי לוי (כחול לבן): << דובר >> 

אז מפלגת כולנו לא תקבל הלוואה?

 << דובר >> גור בליי: << דובר >> 

אז צריך לראות - - -

 << דובר >> מיקי לוי (כחול לבן): << דובר >> 

אם היא נפרדת עכשיו או רצה עם הליכוד - - - 

 << דובר >> גור בליי: << דובר >> 

אני לא יודע מה הכוונה בדבר הזה - - -  

 << דובר >> אוסאמה סעדי (חד"ש-תע"ל): << דובר >> 

זה צירוף מפלגות, גור. 

 << דובר >> מיקי לוי (כחול לבן): << דובר >> 

אבל זה חייב תשובה. 

 << דובר >> גור בליי: << דובר >> 

הדבר הזה צריך להתברר, כי צריך לוודא שלא יהיה מצב שבו כולנו לוקחת הלוואה - - - 

 << דובר >> מיקי לוי (כחול לבן): << דובר >> 

ומביאה את הכסף לליכוד. 

 << דובר >> ניר ברקת (הליכוד): << דובר >> 

אבל אז הליכוד יהיה יותר גדול. 

 << דובר >> מיקי לוי (כחול לבן): << דובר >> 

זה לא משנה. 

 << דובר >> ניר ברקת (הליכוד): << דובר >> 

פר חבר כנסת. 

 << דובר >> גור בליי: << דובר >> 

הדבר הזה צריך לקבל מענה. ככל שייעשה מיזוג של כולנו עכשיו היא לא תקבל הלוואה נפרדת. 

 << דובר >> אוסאמה סעדי (חד"ש-תע"ל): << דובר >> 

השאלה היא אם זה מיזוג את צירוף מפלגות. 

 << דובר >> מיקי לוי (כחול לבן): << דובר >> 

ברגע שכולנו התמזגה עם הליכוד היא מאבדת את היכולת שלה או את הזכות שלה לקבל את הכסף ואת ההלוואות, כי היא לא מפלגה. 

 << דובר >> אוסאמה סעדי (חד"ש-תע"ל): << דובר >> 

השאלה היא אם זה מיזוג או צירוף מפלגות. אם זה צירוף מפלגות - - - 

 << יור >> היו"ר מכלוף מיקי זוהר: << יור >> 

יש דבר שנקרא "מיזוג מפלגות" ויש דבר שנקרא "איחוד מפלגות". 

 << דובר >> אוסאמה סעדי (חד"ש-תע"ל): << דובר >> 

לא מגיע להם, כי הם כבר הפסיקו להיות מפלגה. 

 << יור >> היו"ר מכלוף מיקי זוהר
: << יור >> 

לא, אתה טועה. יש הבדל בין מיזוג לבין איחוד. 

 << דובר >> מיקי לוי (כחול לבן): << דובר >> 

האם כולנו שומרת על מקומה כסיעה? זו השאלה. 

 << דובר >> גור בליי: << דובר >> 

אני רוצה להפנות את תשומת ליבכם לסעיף מפורש - - - 

 << יור >> היו"ר מכלוף מיקי זוהר: << יור >> 

מה שקורה אצלכם יקרה גם אצלנו. 

 << דובר >> גור בליי: << דובר >> 

יש סעיף מפורש, 7ג(ט), לחוק מימון מפלגות, שקובע שוועדת הכנסת לא תאשר שינויים בהרכב הסיעתי של הכנסת או ייצוג של מפלגה אלא לאחר שנוכחה שלא יהיה בהחלטתה כדי למנוע פירעון הלוואה. כלומר, ועדת הכנסת, כשהיא בוחנת מיזוגים, היא צריכה לוודא שהדבר הזה לא פוגע בנושא פירעון ההלוואה. נכון לעכשיו, למיטב הבנתי, מהנתונים של החשב, כולנו לא ביקשה הלוואה. אבל צריך לקחת את הדבר הזה - - - 

 << דובר >> איתן גינזבורג (כחול לבן): << דובר >> 

אבל אם יש ריצה משותפת - - -?

 << דובר >> אוסאמה סעדי (חד"ש-תע"ל): << דובר >> 

מיקי, יש עוד סעיף, ואני חושב שזה מוסכם על כולם, שמה שכתוב כאן זו רק הוראת שעה לכנסת הזאת. 

 << יור >> היו"ר מכלוף מיקי זוהר: << יור >> 

ברור. 

 << דובר >> אוסאמה סעדי (חד"ש-תע"ל): << דובר >> 

אבל זה לא כתוב. 

 << יור >> היו"ר מכלוף מיקי זוהר: << יור >> 

זו הוראת שעה. 

 << דובר >> אוסאמה סעדי (חד"ש-תע"ל): << דובר >> 

צריך להיות שכל הסידור הזה הוא רק לכנסת ה-22.

 << יור >> היו"ר מכלוף מיקי זוהר: << יור >> 

איפה זה מובהר שזאת הוראת שעה?

 << קריאה >> קריאה: << קריאה >> 

זה כתוב ליד סעיף 3. 

 << דובר >> עיסאווי פריג' (מרצ): << דובר >> 

מיקי, - - - לפתור את כל הבעיות. 

 << יור >> היו"ר מכלוף מיקי זוהר: << יור >> 

אל תדאג. 

 << דובר >> גור בליי: << דובר >> 

בגלל שחלק מהדברים קורים בכנסת ה-21 וחלק קורים בכנסת ה-22, היא לא מנוסחת במובן הזה שכתוב: הוראת שעה לכנסת כזאת, כי יש דברים שבכנסת הזאת משפיעים על דברים שבכנסת הבאה. העובדה שזו הוראת שעה מקבלת ביטוי בזה שבכל אחת מההוראות כותבים: "לעניין הבחירות לכנסת ה-22", או "בכנסת ה-21". כל אחת מההוראות חלה בהתאם למקום שלה בכנסת ה-21 או - - - 

 << יור >> היו"ר מכלוף מיקי זוהר: << יור >> 

סעיף 1 קראתי, אקרא מההתחלה. 

	"התפזרות הכנסת העשרים ואחת
	1.
	הכנסת העשרים ואחת תתפזר לפני גמר תקופת כהונתה.

	מועד הבחירות לכנסת העשרים ושתיים
	2.
	הבחירות לכנסת העשרים ושתיים יתקיימו ביום י"ז באלול התשע"ט (17 בספטמבר 2019).

	מימון מפלגות – הוראות מיוחדות לעניין הלוואות לסיעה ומקדמות לרשימות מועמדים בכנסת ה-21 וה-22
	3.
	(א)	לעניין רשימות מועמדים שיוגשו לקראת הכנסת ה-22, יקראו את סעיף 4(א2) לחוק מימון מפלגות, התשל"ג–1973 (להלן – חוק המימון) כך שבמקום '70%' יבוא '100%'."



 << דובר >> גור בליי: << דובר >> 

זו ההטבה שדיברת עליה, לרשימות החדשות. 

 << דובר >> עיסאווי פריג' (מרצ): << דובר >> 

איך אבין שזה מפלגות חדשות?

 << דובר >> אוסאמה סעדי (חד"ש-תע"ל): << דובר >> 

הסעיף הזה מדבר על רשימות חדשות, עיסאווי. 

 << יור >> היו"ר מכלוף מיקי זוהר: << יור >> 

	
	(ב)	ביקשה סיעה לקבל הלוואה לפי סעיף 7ג לחוק מימון לאחר כינונה של הכנסת ה-22, תובא בחשבון לעניין סעיף קטן (ב)(1) לסעיף האמור גם הלוואה שניתנה לאותה סיעה בתקופת כהונתה של הכנסת ה-21.



 << דובר >> גור בליי: << דובר >> 

זה פשוט לוודא שבחישובים לכנסת הבאה יתחשבו בהלוואות שנלקחו עכשיו. 

 << יור >> היו"ר מכלוף מיקי זוהר: << יור >> 

זה ברור. 

	
	"(ג)	על אף האמור בסעיף 7ג(ב)(3) לחוק, לעניין קבלת הלוואה בכנסת ה-21, סיעה שלא קיבלה הלוואה לפי סעיף 7ג(ב)(1) לחוק המימון או שלא קיבלה את מלוא סכום ההלוואה שהיא רשאית לקבל לפי אותו סעיף עד ליום כ"ב באייר התשע"ט (27 במאי 2019), תהיה רשאית לקבל הלוואה אף ללא אישורו של יושב ראש הכנסת והמלצת הוועדה הציבורית, בתנאים הבאים:

	
	
	(1)	ההלוואה תהיה בהיקף של עד 80% מסכום ההלוואה שהסיעה רשאית היתה לקבל לפי סעיף 7ג(ב)(1) לחוק המימון נכון ליום כ"ב באייר התשע"ט (27 במאי 2019);

	
	
	(2)	הסיעה ביקשה את ההלוואה בתוך 10 ימים מיום תחילתו של חוק זה.

	
	(ד)	לעניין הלוואות שניתנו לסיעות בתקופת כהונתה של הכנסת ה-21 יקראו את סעיף 7ג לחוק המימון כך:

	
	
	(1)	בסעיף קטן (ב)(2) – 

	
	
	
	במקום 'מהחודש שלאחר קבלת ההלוואה ועד תום שלוש שנים' יבוא 'מהחודש שלאחר כינונה של הכנסת ה-22 ועד תום ארבע וחצי שנים, שזה חמישים וארבעה חודשים';"




 << דובר >> גור בליי: << דובר >> 

עשינו עדכון של הנוסח, כי הכול נעשה בלחץ זמן מאוד גדול ואנחנו מאתרים באגים באופן שבו ניסחנו את הדבר הזה ומנסים לתקן אותם. בסעיף (ד)(1) יש שני דברים שמתחבאים: 1. במקום לשלם עכשיו מהמימון השוטף, זה יידחה לכנסת הבאה; 2. התשלומים לא ייפרסו על שלוש שנים אלא ייפרסו על ארבע וחצי שנים. 

 << דובר >> עיסאווי פריג' (מרצ): << דובר >> 

גובה ההלוואה, איך נקבע? אני רוצה לראות. 

 << דובר >> גור בליי: << דובר >> 

זה בסעיף קטן (ה).

 << יור >> היו"ר מכלוף מיקי זוהר: << יור >> 

	
	
	"(2)	בסעיף קטן (ג), במקום 'תנוכה יתרת ההלוואה מהמקדמה שהיא זכאית לה לפי סעיף 4; לא הגישה סיעה' יבוא 'לא תנוכה יתרת ההלוואה מהמקדמה שהיא זכאית לה לפי סעיף 4 לקראת הבחירות לכנסת ה-22; על אף האמור בסעיף (ב)(2) כנוסחו לפי חוק זה, לא הגישה סיעה'."



 << דובר >> עיסאווי פריג' (מרצ): << דובר >> 

זה יפה – לא מנכים את המקדמה. זה חלק מהסיכום, שבמידה שאחרי הכנסת ה-22 אני רוצה עוד הלוואה – התקרה תגדל עד בסיס 54 חודשים. אני רוצה לראות את זה ולהבין את זה כתוב כאן. 

 << יור >> היו"ר מכלוף מיקי זוהר: << יור >> 

בסעיף הבא. החשב רוצה להגיד משהו לפני שאני ממשיך בהקראה?

 << אורח >> חיים אבידור: << אורח >> 

54 תשלומים מייתר את סעיף 7ג(ד)(1) שזה שהחל משנה רביעית ניתן לקחת עוד פעם הלוואה. היות שלוקחים עכשיו 54 תשלומים, הוא לא יכול לקחת עוד הלוואה לפני שהוא פורע את ההלוואה הזאת. 

 << יור >> היו"ר מכלוף מיקי זוהר: << יור >> 

היועץ המשפטי ישיב. 

 << דובר >> אלעזר שטרן (יועמ"ש): << דובר >> 

זה שלב אחר של לקיחת הלוואה. יש תנאים שונים ללקיחת ההלוואה בשלוש השנים הראשונות, ותנאים אחרים ללקיחה - - - 

 << אורח >> חיים אבידור: << אורח >> 

איך שלוש שנים? יש 4.5 שנים. 

 << דובר >> אלעזר שטרן (יועמ"ש): << דובר >> 

המועד שבו לקחת את ההלוואה. 

 << אורח >> חיים אבידור: << אורח >> 

לא מופיע כאן. הסעיף הזה אומר שמפלגה שגמרה לשלם את ההלוואה שלה אחרי שלוש שנים, רשאית בשנה הרביעית לקחת עוד פעם הלוואה לשנה אחת בסכום שגבוה פי - - -
 << דובר >> עיסאווי פריג' (מרצ): << דובר >> 

זה בחוק המקורי. הוא תיקן. 

 << אורח >> חיים אבידור: << אורח >> 

עכשיו הוא לא יכול לקחת. 

 << דובר >> עיסאווי פריג' (מרצ): << דובר >> 

אבל זו הוראת שעה. 

 << אורח >> חיים אבידור: << אורח >> 

אבל הוראת השעה הזאת חלה על כל הכנסת הבאה, על כל הכנסת ה-22. זה דבר אחד. דבר שני, כולנו ביקשו טפסים לקחת הלוואה, קחו את זה בחשבון. עדיין לא הגישו אותם. 

 << דובר >> גור בליי: << דובר >> 

אם הוא פרע – הוא יכול לקחת.

 << יור >> היו"ר מכלוף מיקי זוהר: << יור >> 

אם לקחת את המקסימום, היית יכול לקחת אותה לארבע שנים אז גם ככה לא היתה אפשרות לקבל לפני שהחזרת. אם לא לקחת על המקסימום – אחרי שלוש שנים תוכל להשלים. 

 << אורח >> חיים אבידור: << אורח >> 

הסעיף לא מתנה פירעון. היות שהפירעון מוחלט, הוא לא יכול לקחת יותר משלוש שנים ושבעה חודשים מיום תחילת הכהונה. 

 << דובר >> צבי האוזר (כחול לבן): << דובר >> 

אז פה צריך להכניס עוד תיקון: ובתנאי שפרע את ההלוואה. 

 << דובר >> גור בליי: << דובר >> 

למה? כתוב שם בסיפה: "ובלבד שבאותה עת אין הלוואה שקיבלה וטרם נפרעה".

 << יור >> היו"ר מכלוף מיקי זוהר: << יור >> 

כן, זה רשום בחוק. זה רק תיקון לחוק. 

 << דובר >> גור בליי: << דובר >> 

זה רשום בחוק המקורי, לא נגענו בזה. חיים, נחה דעתך?

היו"ר מכלוף מיקי זוהר:

כן, נחה דעתו. 

חיים אבידור:

כן. אני רוצה להפנות את תשומת ליבכם לכך שככל שכולם מממשים את כל הפוטנציאל של יתרת ההלוואות, אז על פני הכנסת ה-21 וה-22 יש גידול של 100 מיליוני שקלים בסכום של ההלוואות. 

 << יור >> היו"ר מכלוף מיקי זוהר: << יור >> 

אנחנו מקווים שלא נגיע לשם. טוב, אדוני. אני ממשיך בקריאה. 

"(ה) לעניין ההלוואות שניתנו לסיעות בתקופת כהונת הכנסת ה-22 יקראו את סעיף 7ג לחוק המימון כך:

(1) בפסקה (1) – במקום 'לכל חודש מיום מתן ההלוואה ועד תום שלוש שנים' יקראו 'לכל חודש מיום מתן ההלוואה ועד תום ארבע שנים וחצי'. 

(2) בפסקה (2) - במקום 'מהחודש שלאחר קבלת ההלוואה ועד תום שלוש שנים' יבוא 'מהחודש לאחר כינונה של הכנסת ה-22 ועד תום ארבע שנים וחצי'."


 << דובר >> עיסאווי פריג' (מרצ): << דובר >> 

בכל הסעיפים, גם בסעיף זה, מדברים על הפריסה, לא מדברים על מהות.

 << דובר >> גור בליי: << דובר >> 

לא לא. חבר הכנסת פריג', לא נכון.  

 << דובר >> עיסאווי פריג' (מרצ): << דובר >> 

אז תסביר לי את זה, שאני אסביר - - - 

 << דובר >> גור בליי: << דובר >> 

אסביר, שתנוח דעתך. פה אנחנו דורכים על סעיף 7ג(ב)(1). תשים לב, כתוב שם "בפסקה (1)". 

 << דובר >> עיסאווי פריג' (מרצ): << דובר >> 

בסעיף (ה)?

 << דובר >> גור בליי: << דובר >> 

ב-(ה). (ה)(1) דורך על 7ג(ב)(1). ב(ב)(1) לא עוסק בפריסה, הוא עוסק בלקיחה. 

 << דובר >> עיסאווי פריג' (מרצ): << דובר >> 

תקרא לי את (ב)(1).

 << דובר >> גור בליי: << דובר >> 

(ב)(1) בנוסח הרגיל אומר: "לאחר פרסום תוצאות הבחירות ועד תום שלוש שנים מיום כינוס הכנסת או עד היום הקובע, לפי המוקדם, רשאית סיעה לקבל הלוואה בסכום שלא יעלה על מחצית מימון ההוצאות השוטפות שהיא מקבלת בחודש, לכל חודש, ועד תום שלוש השנים". 

זה אומר כמה היא יכולה לקחת – בסכום שלא יעלה על מחצית כפול 36 חודש. אז אנחנו אומרים: במקום מחצית כפול 36 חודש, מחצית כפול 54 חודש. 

 << דובר >> עיסאווי פריג' (מרצ): << דובר >> 

יש לי עוד הערה. במהלך מערכת הבחירות אזרח או משפחה רשאים לתרום 2,300 שקל. אני רוצה לחשוב יחד אתכם, ואני מבקש להגדיל את זה, שמי שתרם לי יוכל לתרום. גור, הבנת את הפואנטה?

 << דובר >> גור בליי: << דובר >> 

אני לא יודע, לפתוח עכשיו את נושא התרומות נראה לי - - - 

 << דובר >> עיסאווי פריג' (מרצ): << דובר >> 

אם הוא תרם כבר 2,300 שקל - - - 

 << יור >> היו"ר מכלוף מיקי זוהר: << יור >> 

נלך לוועדת הבחירות, נלך למבקר ונתמודד עם זה. 

 << דובר >> עיסאווי פריג' (מרצ): << דובר >> 

הוא תרם השנה 2,300; אני רוצה לאפשר לו לתרום עוד 2,300 למערכת בחירות חדשה. 

 << יור >> היו"ר מכלוף מיקי זוהר: << יור >> 

אני לא יכול להיכנס לזה. אין לי זמן. 

 << דובר >> גור בליי: << דובר >> 

יש גבול, גם ככה אנחנו מקבלים פה ברגע האחרון - - - אני לא חושב שכדאי להוסיף. אבל יש פה תיקון, בעקבות הערה שקיבלנו, שב-(ה)(2) זה צריך להיות לא מהחודש שלאחר כינונה של הכנסת ה-22 אלא מהחודש שלאחר קבלת ההלוואה. 

 << דובר >> שלמה קרעי (הליכוד): << דובר >> 

פשוט למחוק את הסעיף הזה. זה החוק במקור. 

 << יור >> היו"ר מכלוף מיקי זוהר: << יור >> 

זה החוק, החוק הוקרא. אני עובר להצבעות על ההסתייגויות. 

 << דובר >> גור בליי: << דובר >> 

אדוני היושב-ראש, רק רוצה לחדד: הנוסח שנמצא לפניכם, ב-(ה)(2) במקום "מהחודש שלאחר כינונה של הכנסת ה-22" צריך להיות "מהחודש שלאחר קבלת ההלוואה", בגלל שאם קיבלת את ההלוואה הרבה יותר מאוחר מתאריך כינון הכנסת ה-22, רק מאז אתה מתחיל להחזיר את ההלוואה. 

 << יור >> היו"ר מכלוף מיקי זוהר: << יור >> 

האוצר דיבר. מה את רוצה להגיד?

 << דובר >> גור בליי: << דובר >> 

הם רוצים לדבר על ההיבט התקציבי. 

 << יור >> היו"ר מכלוף מיקי זוהר: << יור >> 

דיברתם על זה בדיון הקודם. 

 << דובר >> פנינה תמנו (כחול לבן): << דובר >> 

אנחנו רוצים לשמוע כמה זה יעלה למדינה, כמה זה יעלה לציבור. 

 << יור >> היו"ר מכלוף מיקי זוהר: << יור >> 

מספיק, הם דיברו מספיק להיום.           

 << דובר >> פנינה תמנו (כחול לבן): << דובר >> 

חבר הכנסת המכובד אדוני היושב-ראש, שמג'נגל בין המליאה לפה ולכל הוועדות. 

 << יור >> היו"ר מכלוף מיקי זוהר: << יור >> 

כן, מה את רוצה לומר?

 << דובר >> פנינה תמנו (כחול לבן): << דובר >> 

חשוב לנו לדעת כמה זה עולה. עדיין, שזה ייאמר קבל עם ועדה - - 

 << יור >> היו"ר מכלוף מיקי זוהר: << יור >> 

טוב, חברת הכנסת פנינה תמנו שטה - -  

 << דובר >> פנינה תמנו (כחול לבן): << דובר >> 

- - בשביל זה גם רצינו שזה יעבור לקריאה שניה ושלישית. 

 << יור >> היו"ר מכלוף מיקי זוהר: << יור >> 

- - חברת הוועדה הקבועה שלי ביקשה, אני אכבד את בקשתה. 

 << דובר >> פנינה תמנו (כחול לבן): << דובר >> 

באהבה, אני פה. אבל חשוב לי לזכור שהעברנו את הדיון הזה לקריאה שניה ושלישית כדי שזה לא יהיה במחטף, כדי שתהיה שקיפות לעם ישראל. אז בבקשה. 

 << יור >> היו"ר מכלוף מיקי זוהר: << יור >> 

אני רוצה שתבהירו לוועדה מה הגידול ומי אשם בגידול, אם אפשר. מי דרש את הדרישה שהובילה לגידול הזה. תיכף אגיד לך מי זה, ואז זה יהיה קצת מביך פה. 

 << אורח >> ביין ותד: << אורח >> 

המעבר ל-54 חודשים במקום שלוש שנים, כמו שאמר גם חשב הכנסת, מביא לגידול בסך ההלוואות לכנסת ה-22 בסך של 100 מיליון שקל. זאת הצעה תקציבית. 

 << דובר >> שלמה קרעי (הליכוד): << דובר >> 

זה הלוואות, אבל זה הלוואות שיחזרו. 

 << אורח >> ביין ותד: << אורח >> 

ההלוואות נכנסות למגבלת ההוצאה - - - 

 << דובר >> פנינה תמנו (כחול לבן): << דובר >> 

אז רגע, אני התבלבלתי. מה זה - - - 

 << דובר >> עיסאווי פריג' (מרצ): << דובר >> 

זה בהנחה של ניצול מקסימלי. 

 << קריאה >> קריאה: << קריאה >> 

חוב של 50.  
  
 << דובר >> פנינה תמנו (כחול לבן): << דובר >> 

אז העלות. כולל העלות אנחנו רוצים. 

 << דובר >> שלמה קרעי (הליכוד): << דובר >> 

זה לא העלות, זה הלוואות. 

 << דובר >> פנינה תמנו (כחול לבן): << דובר >> 

ה-100 זה רק ההלוואות.   

 << דובר >> עיסאווי פריג' (מרצ): << דובר >> 

בהנחה של מיצוי מקסימלי. 

<< דובר >> שלמה קרעי (הליכוד): << דובר >> 
    
בהנחה של ניצול מקסימלי, וזה גם הלוואות שחוזרות. 

 << דובר >> עודד פורר (ישראל ביתנו): << דובר >> 

אפשר לשאול את אגף התקציבים: העלות של זה, בכמה אתם מעריכים אותה?

 << אורח >> ביין ותד: << אורח >> 

דיברתי עכשיו על החלק של ההלוואות. המעבר משלוש שנים ל-54 חודשים, זה אומר שצריך להעמיד הלוואות בסך של עוד 100 מיליון שקל לכנסת ה-22. ההלוואות, כמו שאמר חשב הכנסת, הן מוחזרות במהלך 54 חודשים במקום שלוש שנים. 

 << דובר >> עודד פורר (ישראל ביתנו): << דובר >> 

ואת יודעת להגיד מה העלויות של ההסכמים הקואליציוניים? 

 << אורח >> ביין ותד: << אורח >> 

זה לא התחום שלי. 

 << דובר >> עודד פורר (ישראל ביתנו): << דובר >> 

מי יודע?

 << דובר >> פנינה תמנו (כחול לבן): << דובר >> 

פיזור רק - - -

 << דובר >> עודד פורר (ישראל ביתנו): << דובר >> 

אבל אם אין פיזור יש הסכמים קואליציוניים. מה העלויות שלהם? מה ההיקפים?

 << אורח >> ביין ותד: << אורח >> 

אני לא מכירה את ההיקפים. 

 << דובר >> עודד פורר (ישראל ביתנו): << דובר >> 

אבל אגף התקציבים אמור להכיר. 

 << אורח >> ביין ותד: << אורח >> 

זה בדרגים יותר גבוהים. 

 << יור >> היו"ר מכלוף מיקי זוהר: << יור >> 

הם מכירים מה שנוח לכם, פורר. אתה לא יודע איך זה עובד?  

 << דובר >> פנינה תמנו (כחול לבן): << דובר >> 

אתם בטח יודעים יותר טוב. מלכיאלי, אתה בטח יודע. מלכיאלי ובן צור בטוח יודעים כמה הם הולכים לקבל. 
  
 << דובר >> מיכאל מלכיאלי (ש"ס): << דובר >> 

  שליש ממה שעודד דרש. מה שאושר לכם. 

 << דובר >> עודד פורר (ישראל ביתנו): << דובר >> 

לי אין הסכם קואליציוני.   

 << דובר >> פנינה תמנו (כחול לבן): << דובר >> 

אם על שאלה כזאת אתם לא מוכנים לו, מה הפלא שאתם לא מגיעים להסכמות.

 << יור >> היו"ר מכלוף מיקי זוהר: << יור >> 

חבר הכנסת שחאדה, בבקשה. 

 << דובר >> אנטאנס שחאדה (רע"ם-בל"ד): << דובר >> 

אנחנו מבקשים להצטרף להסתייגויות. 

 << דובר >> פנינה תמנו (כחול לבן): << דובר >> 

אתם יודעים למה אתם לא מגיעים להסכמות? על שאלה כזאת - - - 

 << דובר >> אנטאנס שחאדה (רע"ם-בל"ד): << דובר >> 

רע"מ בל"ד מבקשים להצטרף להסתייגויות שהוגשו. 

 << דובר >> אלעזר שטרן (יועמ"ש): << דובר >> 

  הוגשו הרבה הסתייגויות. להסתייגויות של מי אתם מצטרפים?

 << דובר >> אנטאנס שחאדה (רע"ם-בל"ד): << דובר >> 

של כולם.   

 << דובר >> אלעזר שטרן (יועמ"ש): << דובר >> 

  כי גם הליכוד הגיש הסתייגויות - - - 

 << דובר >> אנטאנס שחאדה (רע"ם-בל"ד): << דובר >> 

כולן. של האופוזיציה, כמובן. 

 << יור >> היו"ר מכלוף מיקי זוהר: << יור >> 

יש פה נציגים של מבקר המדינה ומשרד המשפטים? בבקשה, תתכבדו, נשמע. בבקשה. בואו נשמע את נציגי משרד המשפטים ומבקר המדינה, זה יתרום לנו לדיון. יתחיל נציג משרד המשפטים, בבקשה.   

 << אורח >> אייל זנדברג: << אורח >> 

  שלום, אני ממחלקת ייעוץ וחקיקה במשרד המשפטים. באנו פה לדיון חפוז שכותרתו "חוק להתפזרות הכנסת", ואני מודה שהפתיע אותי שתחת הכותרת של חוק התפזרות הכנסת, שהוא החוק הרזה ביותר המוכר לנו בספר החוקים, נדרשים פה - - - 

 << יור >> היו"ר מכלוף מיקי זוהר: << יור >> 

גם אנחנו די מופתעים מהסיטואציה. 

 << אורח >> אייל זנדברג: << אורח >> 

משעוסקים בחוק להתפזרות הכנסת לא רק בהתפזרות הכנסת אלא גם בשינויים מהותיים - שינוי עקיף בחוק מימון מפלגות – כנציג משרד המשפטים, בנסיבות ובלחץ הזמן הזה אין לנו, כמובן, עמדת ממשלה מסודרת. אני יכול להגיד, כמשפטן שמתבונן על התהליך ועל המהות שהוצעה פה – ככל שהצלחתי להבין אותה - שאני מצטרף לדברים שאמר היועץ המשפטי של וועדה, גור בליי, שגם הפעם אמר דברים נכונים וניתוח נכון. מדובר פה בהסדר שייתן יתרון גדול מאוד לסיעות המכהנות – מי ששותף פה להליך החקיקה עכשיו – על פני החדשות. בכך תהיה פגיעה, לפי הפסיקה, בשוויון ההזדמנויות של המפלגות. זה דבר שכבר קרה בעבר, זה נכון, והוא קורה היום בחוק. יש פער ביכולות הכספיות של סיעה מכהנת – מבחינת ההלוואות, המקדמה וכן הלאה - אל מול סיעה חדשה. אני חושב שבנסיבות הקיימות - - - 

 << דובר >> עיסאווי פריג' (מרצ): << דובר >> 

אבל זה קיים בחוק היום. 

 << יור >> היו"ר מכלוף מיקי זוהר: << יור >> 

לא להפריע לו.   

 << אורח >> אייל זנדברג: << אורח >> 

ביקשו שאבוא לשולחן לדבר, אני לא חייב לדבר. 

 << יור >> היו"ר מכלוף מיקי זוהר: << יור >> 

בבקשה. 

 << אורח >> אייל זנדברג: << אורח >> 

בנסיבות המאוד מיוחדות, החריגות, שאם ייצא מצב שבחירות חדשות יבואו בסמוך לאחר בחירות קודמות, נדמה לי שהפער הזה יהיה מועצם באופן מיוחד, כיוון שהדעת נותנת שסיעות חדשות, יהיה להן יותר קשה אפילו מהרגיל להתארגן, למלא את המשאבים. אנחנו יודעים, גם מהפסיקה וגם מתוך ההיגיון הבריא, שבסופו של דבר היכולת הכספית משפיעה מאוד על יכולת השכנוע והתעמולה, וזו משפיעה בסופו של דבר גם על היכולת להיבחר. מבחינת הניתוח המשפטי, הייתי אומר שהתוצאה של הנוסח שהוקרא היא פגיעה בשוויון. אנחנו יודעים לפי חוק יסוד: הכנסת והפסיקה שהדבר יחייב רוב של 61, יאפשר אולי לעשות את הדבר הזה. אבל גם רוב של 61 לא מסיר את האחריות מחברי הוועדה וחברי הכנסת לבחון, לשקול ולנמק לעצמם ולציבור האם הפער שהם יוצרים פה ומעצימים אותו הוא מוצדק, הוא ראוי, הוא דרוש, כי כמובן ששוויון הזדמנויות הוא הדבר ששואפים אליו, ולפעמים צריך לסטות ממנו מעט. נדמה לי שכאן זה לא סטייה קטנה, זו סטייה גדולה. האם היא מוצדקת? אני מותיר לכם. 

 << דובר >> עודד פורר (ישראל ביתנו): << דובר >> 

מה שקורה פה זה סוג של תקדים?

 << דובר >> שלמה קרעי (הליכוד): << דובר >> 

זה היה גם קודם.

 << דובר >> עודד פורר (ישראל ביתנו): << דובר >> 

מה שקורה עכשיו זה סוג של תקדים?    

 << יור >> היו"ר מכלוף מיקי זוהר: << יור >> 

פעם ראשונה שזה קורה. עכשיו אדוני, ברשותך, אני רוצה לשאול מספר שאלות. אני שומע את עמדתך, עמדתך ברורה ואי-אפשר לפסול אותה, כי ברור שיש יתרון בולט למפלגות קיימות. אגב, הוא בולט, לא משנה אם היינו מעבירים את החוק או לא מעבירים את החוק. היתרון היה קיים. כמו שאמרת, עכשיו היתרון מועצם. למה מועצם? כי יש אפשרות אחרת – שנקיים את הבחירות האלה בלי כסף, ואז לא נעשה תעמולה. המפלגות פשוט ישימו את השם להם, את הפתקים שלהם ואת מורשי החתימה שלהם אצל יושב-ראש ועדת הבחירות, ייסעו לנופש לכמה חודשים ויחזרו להליך בחירות, בתקווה שהציבור יזכור מהקמפיין הקודם מה הם הציעו לו. מאחר שמה שאני אומר עכשיו נשמע קצת דבילי – אני מתנצל שאני משתמש במונח הזה, אבל הייתי חייב לומר אותו כדי להציג את האלטרנטיבה. יתכבד היועץ המשפטי למשרד המשפטים שהגיע לכאן היום ויסביר האם לדעתו יש דרך לעשות בחירות בצורה סבירה והגיונית ללא סעיפי החוק שהבאנו כאן, ביחס למה שמקובל בהליכי בחירות ב-71 שנות קיום של מדינת ישראל. 

 << דובר >> פנינה תמנו (כחול לבן): << דובר >> 

או לשפר את זה, שיהיה שוויון.   

 << אורח >> אייל זנדברג: << אורח >> 

אשיב בקצרה. ראשית, הוזמנתי לפה ואדוני ביקש שאדבר. זה לא שבאתי וביקשתי להציג איזו תזה ולהתערב בהליך. בדרך כלל הממשלה הרי לא מתערבת ב- - - מפלגות. 

 << יור >> היו"ר מכלוף מיקי זוהר: << יור >> 

אני רק רוצה לשמוע את עמדתך. אתה לא חייב לענות, אתה יכול להגיד שאתה לא מוכן לענות. 

 << אורח >> אייל זנדברג: << אורח >> 

אני אשיב. אני מוכן לענות, ואדוני יודע שאני משיב כשאני נשאל. רק צריך לשים - - - 

 << יור >> היו"ר מכלוף מיקי זוהר: << יור >> 

ברור.       

 << אורח >> אייל זנדברג: << אורח >> 

זה נשמע כאילו ביקשתי לבוא ולטעון את טענותיי. זה לא המצב. זה דבר אחד. דבר שני, מבחינת היכולות המימוניות – אשיב גם על זה, אבל זו לא שאלה משפטית במובן הזה, אני לא יודע - - -  

 << יור >> היו"ר מכלוף מיקי זוהר: << יור >> 

לא שאלתי מבחינה משפטית. שמעתי שיש את מתחם הסבירות בהליך המשפטי ואת המידתיות. אולי תתייחס לנושא הסבירות והמידתיות של הסוגיה הזאת. מה דעתך עליה?

 << אורח >> אייל זנדברג: << אורח >> 

אני יכול להתייחס לנושאים שנתונים כרגע, אדוני. אם אדוני רוצה ללעוג לי ולטעון כאילו - - - 

 << יור >> היו"ר מכלוף מיקי זוהר: << יור >> 

למה אתה חושב שאני לועג לך?

 << אורח >> אייל זנדברג: << אורח >> 

כי נושא הסבירות – לא העליתי והוא לא רלוונטי. 

 << יור >> היו"ר מכלוף מיקי זוהר: << יור >> 

אני העליתי אותו אבל. אתה לא חייב לענות. 

 << אורח >> אייל זנדברג: << אורח >> 

ברשותך, אשיב כפי שאני מבין. אני מבין שבחוק היום עדיין לא בוטל ההסדר – שמשרד מבקר המדינה יוכל לפרט עליו, היועץ המשפטי של הוועדה יוכל לפרט עליו וכולכם מכירים אותו – של מימון בחירות. מימון בחירות עדיין קיים ועדיין יינתן, בכל בחירות, מתי שלא יהיה הבחירות, יהיה מימון בחירות לפי ההסדר הרגיל. לכן לא צריך לנסוע לשום מקום, לא צריך לקחת הפסקה – יש כסף לממן את הבחירות. הסכום שנדרש פה, אני לא הייתי בדיון הקודם - - - 

 << יור >> היו"ר מכלוף מיקי זוהר: << יור >> 

למפלגות, אני מתכוון. איך המפלגות מממנות?

 << אורח >> אייל זנדברג: << אורח >> 

מפלגות מקבלות כסף מקופת המדינה לפי הסדר של מימון בחירות. האם זה לא נכון, אדוני?

 << יור >> היו"ר מכלוף מיקי זוהר: << יור >> 

אבל איך הן עושות את הבחירות אם הן הוציאו את הכסף הזה עכשיו? 

 << אורח >> אייל זנדברג: << אורח >> 

אני מניח שהן הוציאו כסף לפי מה שהן קיבלו ולכן הן יקבלו כסף לבחירות הבאות ולא לבחירות שהיו.

 << יור >> היו"ר מכלוף מיקי זוהר: << יור >> 

אבל איך עושים בחירות? איך מתחילים הליך של בחירות בלי כסף?

 << אורח >> אייל זנדברג: << אורח >> 

יקבלו כסף, יש מימון בחירות. האם אין מימון בחירות במדינת ישראל? 

 << יור >> היו"ר מכלוף מיקי זוהר: << יור >> 

מימון בחירות מתקבל אחרי הבחירות. 

 << אורח >> אייל זנדברג: << אורח >> 

יש מקדמה. 

 << יור >> היו"ר מכלוף מיקי זוהר: << יור >> 

אבל אם אתה מקבל את המקדמה אתה צריך לכסות חובות. 

 << אורח >> אייל זנדברג: << אורח >> 

או, נשאלת השאלה; הוועדה, אם היא רוצה, לא צריכה אותי לקיים דיון על הבחירות הקודמות. אדוני שאל על בחירות לעתיד לבוא, לא על העבר. 

 << יור >> היו"ר מכלוף מיקי זוהר: << יור >> 

אני שואל איך אפשר לקיים בחירות כשיש חובות. 

 << אורח >> אייל זנדברג: << אורח >> 

אני לא יודע איך מחזירות חובות. אני לא מנהל מפלגות. 

 << יור >> היו"ר מכלוף מיקי זוהר: << יור >> 

תודה רבה, התשובה ברורה. לדעתי אדוני ענה תשובה לא של יועץ משפטי אלא יותר של רואה חשבון, אבל זה בסדר. 

 << דובר >> צבי האוזר (כחול לבן): << דובר >> 

חוסר השוויון טמון בעובדה - - 

 << יור >> היו"ר מכלוף מיקי זוהר: << יור >> 

תודה על העצה החשבונאית. נשקול אותה בכובד ראש. 

 << דובר >> צבי האוזר (כחול לבן): << דובר >> 

- - שיש מפלגות שנכנסות לגירעון במהלך מערכת הבחירות. 

 << קריאה >> קריאה: << קריאה >> 

ספר החוקים קובע את הדברים האלה. 

 << דובר >> שלמה קרעי (הליכוד): << דובר >> 

אנחנו גם צמצמנו את ההלוואה.   

 << דובר >> עיסאווי פריג' (מרצ): << דובר >> 

המחוקק נתן לי את הזכות לעשות תקציב של 150% - - - 

 << יור >> היו"ר מכלוף מיקי זוהר: << יור >> 

תודה רבה. עמדת מבקר המדינה. 

 << דובר >> עיסאווי פריג' (מרצ): << דובר >> 

- - אז הגירעון לא - - -     

 << דובר >> יעל גרמן (כחול לבן): << דובר >> 

רק רגע. עדיין לא קיבלנו תשובה להערה שאמר לנו אייל, שיש בתוך החוק הזה חוסר שוויון מובנה ועדיפות ברורה, שמועצמת, לקיימות. על זה לא קיבלנו עדיין תשובה. 

 << דובר >> שלמה קרעי (הליכוד): << דובר >> 

תיקנו את זה בסעיף 3. 

 << דובר >> יעל גרמן (כחול לבן): << דובר >> 

זה פגם. איך אפשר לרפא את הפגם הזה?

 << יור >> היו"ר מכלוף מיקי זוהר: << יור >> 

עשינו פעולה בסעיף 3, שבסופו של דבר נועדה לצמצם או לרכך או לרפא במעט את אותו אי-שוויון. אני קורא את הסעיף לכבוד מי שמעוניין לשמוע. 

"לעניין רשימות מועמדים שיוגשו לקראת הבחירות לכנסת ה-22, יקראו את סעיף 4(א2) לחוק מימון מפלגות, התשל"ג–1973 (להלן – חוק המימון) כך שבמקום '70%' יבוא '100%'."

 << דובר >> עיסאווי פריג' (מרצ): << דובר >> 

כנגד ערבות.   

 << דובר >> גור בליי: << דובר >> 

אבל צריך לקחת בחשבון – כפי שאמרתי קודם ואני חושב שזה עולה גם מהדברים של אייל – שהצמצום הוא צמצום מסוים, אבל עדיין נותר פה פער גדול לטובת המפלגות שמיוצגות היום בכנסת.                       
              
 << דובר >> יעל גרמן (כחול לבן): << דובר >> 

איך אפשר לצמצם את הפער? איך אפשר לצמצם את האי-השוויון, שהוא יכול בהחלט להיות גם סיבה לבג"ץ.

 << קריאה >> קריאה: << קריאה >> 

לא לצאת לבחירות. 
  
 << דובר >> עיסאווי פריג' (מרצ): << דובר >> 

תמיד מי שקיים, יש לו יתרון. 

 << דובר >> גור בליי: << דובר >> 

הצענו להתמודד אחרת עם הנושא הזה, במובן של צמצום היכולת לקבל הלוואות נוספות, קודם כול, כי התוספת של קבלת הלוואות נוספות מגדילה את הדבר הזה, וגם אפשרות שלא לקזז בכלל. ככל שאתה נותן יותר מהכסף של ההלוואות לצורך המימון של הבחירות הבאות הפער גדל. 

 << דובר >> צבי האוזר (כחול לבן): << דובר >> 

צריך לטפל באופציות לייצר גירעונות, לא בהלוואות. אנחנו כל הזמן מדברים על ההלוואות ולא מדברים בשביל מה נוצרו אותן הלוואות. הסיפור הוא שיש מפלגות שמנהלות תקציב בצורה פחות אחראית, עם אומדנים לא מציאותיים ויוצרות גירעונות. עצם זה שאתה יכול לקחת תקציב אגרסיבי או תקציב מאופק - - - 

 << דובר >> עיסאווי פריג' (מרצ): << דובר >> 

אתה חוזה עתיד?

 << דובר >> צבי האוזר (כחול לבן): << דובר >> 

לא, אבל אם היתה סנקציה - -  

 << דובר >> שלמה קרעי (הליכוד): << דובר >> 

תשאל אותו מי המפלגה שלה יהיה הפער הכי גדול בינה לבין המפלגות החדשות. 

 << דובר >> צבי האוזר (כחול לבן): << דובר >> 

- - על גירעונות אז יכול להיות שהיית נוקט בזהירות יותר גדולה. מה שקורה, שברגע שמפלגה לוקחת תקציב אגרסיבי היא, הלכה למעשה, באותה מערכת בחירות יוצרת את אותו אי-שוויון. 

 << דובר >> שלמה קרעי (הליכוד): << דובר >> 

זה בדיוק מה שאתם מתכוונים לעשות. 

 << דובר >> צבי האוזר (כחול לבן): << דובר >> 

האי-שוויון נוצר בצבירת הגירעונות, לא בהלוואות. ההלוואות זה אחרי זה קופה לזה שמערכת פוליטית - -  

 << דובר >> שלמה קרעי (הליכוד): << דובר >> 

בטח, כי את ההלוואות אתם מתכוונים לקחת. 

 << דובר >> צבי האוזר (כחול לבן): << דובר >> 

- - אין מה לעשות, מתנהלת על ידי מפלגות, ומפלגות, מאפשרים להן לייצר גירעונות. לא הכול זה אתם ואנחנו. אתה ואני מייצגים פה את אזרחי ישראל. 

 << דובר >> שלמה קרעי (הליכוד): << דובר >> 

אבל אתם מתכוונים לקחת הלוואות עכשיו. 

 << דובר >> צבי האוזר (כחול לבן): << דובר >> 

אתה ואני היינו מדברים על בנקים שנותנים הלוואות - -  

 << דובר >> שלמה קרעי (הליכוד): << דובר >> 

בוא נשים את הדברים על השולחן – אתם מתכוונים לקחת עכשיו הלוואות.

 << דובר >> צבי האוזר (כחול לבן): << דובר >> 

- - והיינו מדברים איך אפשר להתנהל ביצירת גירעונות אל מול הלוואות, אל מול מחיקת הלוואות של בנקים, וגם יש לנו אחריות ציבורית. אני לא מאשים מישהו, אני רק אומר - - -

 << דובר >> שלמה קרעי (הליכוד): << דובר >> 

רגע, אפשר להשחיל משפט?

 << קריאה >> קריאה: << קריאה >> 

הוא באמצע המשפט.   

 << דובר >> צבי האוזר (כחול לבן): << דובר >> 

אם אתה רוצה לטפל בחוסר השוויון ובעיוותים הנוצרים שעכשיו דנים בהם - - - 

 << דובר >> שלמה קרעי (הליכוד): << דובר >> 

חבר הכנסת האוזר - - - 

 << דובר >> צבי האוזר (כחול לבן): << דובר >> 

שניה, תן לי לסיים. תן לי לסיים. 

 << דובר >> שלמה קרעי (הליכוד): << דובר >> 

בתנאי שתיתן גם לי גם אני לסיים. 

 << דובר >> צבי האוזר (כחול לבן): << דובר >> 

ודאי, ודאי אתן לך. אתן לך לסיים אחרי שאני אסיים, לא אתן לך לסיים לפני שאני אסיים, זה נורא פשוט. כך בפרלמנט מתוקן מנהלים דיון. בכל מקרה, מה שאני אומר, השאלה טמונה בקלות הבלתי נסבלת של יצירת גירעונות במהלך מערכת הבחירות, שמייצרת מיידית באותה מערכת בחירות חוסר שוויון. 

 << דובר >> עיסאווי פריג' (מרצ): << דובר >> 

אבל המחוקק אפשר את זה. 

 << דובר >> צבי האוזר (כחול לבן): << דובר >> 

ולכן על זה אני מלין. המחוקק צריך לטפל בנושא הזה ולא לאפשר באותה קלות, ולהסתכל על הנושא הזה שיוצרים גירעונות ואחרי זה מכסים את זה עם הלוואות כמו שאנחנו מסתכלים על סקטורים אחרים, למרות שמפלגות, באופן כללי, יש אינטרס ציבורי שהוא גובר והוא יותר חשוב מאינטרס עסקי רגיל. אבל עדיין צריך להתייחס בשום שכל, בזהירות ובאיפוק בכספי ציבור. זה הכול. 

 << דובר >> שלמה קרעי (הליכוד): << דובר >> 

אני רוצה לענות לו במשפט. חבר הכנסת האוזר, הליכוד לקח הלוואות עכשיו כדי לכסות גירעונות קודמים ולא משתמשים בכסף הזה כדי למנף את עצמו מול מפלגות חדשות ולהגביר את המימון שלו לקראת הבחירות הבאות. מה אתם מתכוונים לעשות? לקחת מעבר למימון הבחירות שלכם עוד 80% הלוואות, לא כדי לכסות גירעונות אלא כדי שיהיה לכם במקום 40 מיליון לתקציב הבחירות, שיהיה לכם – אני לא מבין למה אתה עושה ככה. 

 << דובר >> צבי האוזר (כחול לבן): << דובר >> 

כי בבחירות לכנסת ה-21 חרגת בצורה משמעותית ופגעת בשוויון, אז יש פה הסתכלות קוהרנטית. יכול להיות שהוצאת את הכסף של בחירות 22 בכנסת של 21, זה הכול. 

 << דובר >> שלמה קרעי (הליכוד): << דובר >> 

חבר הכנסת האוזר, הבטחת לתת לי להשלים את המשפט, נכון?

 << דובר >> צבי האוזר (כחול לבן): << דובר >> 

אתה צודק.     

 << דובר >> שלמה קרעי (הליכוד): << דובר >> 

כשאתה לוקח הלוואות עכשיו לא כדי לכסות גירעונות – וזה מה שאמרתם היום בדיון, שאתם מתכוונים לקחת עד 80% מההלוואות לצורך הבחירות הבאות, פלוס מימון מפלגות - אתם מכפילים את המימון שלכם, במקום 40 בערך ל-80 מיליון, ואתם ממנפים ומעצימים את אי-השוויון מול המפלגות הקיימות, ובטח ובטח - - -

 << דובר >> צבי האוזר (כחול לבן): << דובר >> 

שהתרחש בבחירות לכנסת ה-21, כשלקחתם 80 מיליון במקום 40 מיליון. 

 << דובר >> שלמה קרעי (הליכוד): << דובר >> 

עזוב את הכנסת ה-21.

 << דובר >> צבי האוזר (כחול לבן): << דובר >> 

למה לעזוב? אתה מתגאה ב-35 מנדטים, שהושגו על ידי גירעונות ענק שעכשיו אתה נאלץ לכסות אותם. אז אתה אומר: כשאני יכול לייצר גירעון ולהוציא יותר בבחירות לכנסת ה-21 – זה בסדר; עכשיו אתה בא וממלמל על ביקורת על שאולי אקח הלוואה ואולי אעשה דבר. יש שוויון, בסוף סכום הכסף עומד באופן שוויוני לכולם. אתם החלטתם לשים את כל הכסף בבחירות הקודמות, ואנחנו נפעל בשום שכל ונחליט איך ננהל את הבחירות לכנסת ה-22. מבטיח לך שלא ניכנס לגירעון ולא נפגע בשוויון. 

 << יור >> היו"ר מכלוף מיקי זוהר: << יור >> 

אוקיי, תודה רבה. עמדת מבקר המדינה. 

 << דובר >> עיסאווי פריג' (מרצ): << דובר >> 

הערה קטנה להאוזר. 

 << יור >> היו"ר מכלוף מיקי זוהר: << יור >> 

רגע, מבקר המדינה. 

 << אורח >> חנה רותם: << אורח >> 

שלום. ראינו את הנוסח הזה רק עכשיו, אז תסלחו לי אם לא אוכל להתייחס אליו יותר מדי. אני רוצה להתייחס, ולהסכים גם עם נציג משרד המשפטים וגם עם מה שאמר היועץ המשפטי של הוועדה - יש פה באמת אלמנט של אי-שוויון מאוד חמור כלפי רשימות המועמדים החדשות, והוא מועצם. אמנם ניתן פה איזשהו פתרון בדמות של העלאת המקדמות כנגד ערבות בנקאית, אבל אני כן רוצה להביא לתשומת ליבכם שמפלגות חדשות כמעט שלא מצליחות לפתוח חשבונות בנק ושהבנקים לא מקבלים את הערבויות הבנקאיות האלה. יש פה קושי מאוד מאוד גדול, וגם עליו אתם צריכים לתת את הדעת בחקיקה או ביצירת פתרון. 

 << דובר >> עיסאווי פריג' (מרצ): << דובר >> 

ברגע שהמחוקק נתן לי לבנות תקציב על בסיס 150% להוצאות מימון ואני בונה את התקציב – אני לא חוזה עתיד. 

<< דובר >> צבי האוזר (כחול לבן): << דובר >> 

עיסאווי, אני לא אמרתי מילה אחת שעשית דבר בניגוד לחוק. אני רק אומר שאם רוצים לטפל באי שוויון, הוא צריך לטפל בסעיף הזה שמאפשר לך לייצר גירעונות. 

 << דובר >> עיסאווי פריג' (מרצ): << דובר >> 

הדבר השני, כשאני שומע על אי השוויון. אתם צודקים, אבל הוא קיים, הוא קיים. 

 << דובר >> גור בליי: << דובר >> 

אז אתה מעצים אותו. 

 << דובר >> עיסאווי פריג' (מרצ): << דובר >> 

זה מחיר הדמוקרטיה. אני לא מעצים, זאת הטעיה. 

 << דובר >> אייל זנדברג: << דובר >> 

זה מה שהיה נהוג כל הזמן. תמיד היו מקדמות ותמיד היו מקדמות לכסות גירעונות של בחירות. תמיד אפשרתם את זה, זה בחוק. 

 << דובר >> גור בליי: << דובר >> 

אמרתי בדיון הקודם. עד התיקון הזה, ההלוואות היית חייב לפרוע אותן או מהמימון השוטף, או מהמקדמה, כך שהיית בעצם גומר אותם לפני הבחירות הבאות. 

 << דובר >> שלמה קרעי (הליכוד): << דובר >> 

בסדר, אבל עדיין אי השוויון הזה היה תמיד. זה שהיית פורע את זה בהמשך תוך כדי הקדנציה, זה לא חסם את אי השוויון. 

 << דובר >> עיסאווי פריג' (מרצ): << דובר >> 

אני אתן דוגמא אישית על מרצ. אני עכשיו לקחתי הלוואה. לקחתי הלוואה מסכום קיים שלא השתנה. עכשיו אני הולך לבחירות לפי החוק הקיים. אני צריך לקבל 70%. אני מקזז את ה-7 מיליון שקל מקדמה, שאין לי את זה במימון מפלגות. אז בכל זאת אני אפסיד כסף ואתם תפסיקו כסף. 

היום אני לקחתי הלוואה 7 מיליון שקלים. נכון? על-פי החוק הקיים אני צריך להחזיר את זה ממקדמה שאני אמור לקבל מימון בחירות ל-22. נכון? אין לי את כל ה-7 מיליון. אז מה אני עושה? אני מפסיד כסף ואתם מפסידים כסף. בכל מקרה יש אי שוויון. 

 << דובר >> שלמה קרעי (הליכוד): << דובר >> 

אי השוויון הזה היה קיים כל הזמן, פשוט את אי השוויון פרענו תוך כדי הקדנציה. 

 << דובר >> חנה רותם: << דובר >> 

    רק להעיר לגבי זה, שכל עניין ההלוואות שנלקחות מאוצר המדינה הוא לא נושא ישן שהיה תמיד. מפלגות קיבלו את ההלוואות והאשראים שלהם מהבנקים, וכל הדבר הזה בא על-מנת לנתק את הקשר בין המפלגה לבנק. עד הכנסת הקודמת מפלגות את ההלוואות שלהם מבנקים. 

 << דובר >> שלמה קרעי (הליכוד): << דובר >> 

אנחנו לא דנים אבל במה שכבר תוקן בעבר.   

 << דובר >> חנה רותם: << דובר >> 

אי-אפשר לטעון שהדברים האלה היו מאז ומעולם כי זה לא נכון. 

 << דובר >> שלמה קרעי (הליכוד): << דובר >> 

אני מדבר על התיקון של היום. התיקון של היום לא מעצים את אי השוויון.     

 << דובר >> יעל גרמן (כחול לבן): << דובר >> 

מכל דו שיח המכאיב הזה יש אי שוויון ואין לנו פתרון. 

 << דובר >> שלמה קרעי (הליכוד): << דובר >> 

זה אי שוויון שהיה קיים כל הזמן.       

 << יור >> היו"ר מכלוף מיקי זוהר: << יור >> 

אני מבקש לשאול האם יש מישהו שמבקש לנמק את ההסתייגויות שלו לפני שנעבור על ההסתייגויות. 

 << דובר >> קריאה: << דובר >> 

סעיף סעיף?    

 << יור >> היו"ר מכלוף מיקי זוהר: << יור >> 

לא. אנחנו לא מנמקים סעיף סעיף. אנחנו מנמקים נימוקים כוללים לכל ההסתייגויות. כל אחד בתורו יקבל את ההזדמנות. 

חברת הכנסת פנינה תמנו שאטה, נא להתחיל בהסתייגויות. 

 << דובר >> פנינה תמנו (כחול לבן): << דובר >> 

תודה אדוני היושב ראש. 

קודם כל, נדמה שכל המהלך שלכם זה כדי להחדיר איכשהו למוחו של הציבור, בפסיכולוגיה הפוכה, שיש רק אופציה אחת, או לפזר את הכנסת או שביבי ראש הממשלה. בעצם, לא כך הדבר. יש פה עוד אופציות והציבור צריך לשפוט אתכם בהתאם לאופציות ובהתאם לחוק. החוק אומר שמחר בחצות הסמכויות יעברו לנשיא מדינת ישראל ועדיין יש לנו את הזמן למנוע את הבחירות הללו. עדיין יש לנו זמן לחסוך כספי ציבור ולהטיל את מלאכת הרכבת הממשלה קודם כל על המפלגה הגדולה ביותר בכנסת ישראל. 

 << דובר >> אוסנת הילה מארק (הליכוד): << דובר >> 

אבל אין לכם רוב בכל מקרה.     

 << דובר >> איתן גינזבורג (כחול לבן): << דובר >> 

אסנת, גם לכם אין רוב. 

 << דובר >> פנינה תמנו (כחול לבן): << דובר >> 

אל תפריעי לי. 

 << דובר >> אוסנת הילה מארק (הליכוד): << דובר >> 

- - בשישים. 
      
איתן גינזבורג (כחול לבן):

לא שמעתי אותך אומרת את זה כשלכם נתנו להרכיב את הממשלה, אסנת. 

 << יור >> היו"ר מכלוף מיקי זוהר: << יור >> 

לא להפריע. 

 << דובר >> פנינה תמנו (כחול לבן): << דובר >> 

אני חושבת שמי שיכול לעמוד במשימה, כמי שעומד בראש המפלגה הגדולה ביותר, בני גנץ, ראש מפלגתי כחול לבן. 

צריך להבין, בסוף אתם לא יכולים לעשות רק שיקולים צרים וקטנים. זאת גם פוליטיקה קטנה. ניחא, הייתם אומרים שלא רוצים את בני גנץ, אבל הייתם מעמידים אלטרנטיבה מתוך הליכוד. 

בעיניי, הניסיון הזה והתעמולה שאתם עושים - - - 

 << דובר >> אוסנת הילה מארק (הליכוד): << דובר >> 

למה אנחנו צריכים להעמיד אלטרנטיבה מתוך הליכוד?

 << דובר >> פנינה תמנו (כחול לבן): << דובר >> 

- - היא בעייתית ביותר. 


 << דובר >> פנינה תמנו (כחול לבן): << דובר >> 

למה? כי את לא תהיי בכנסת. כי כרגע בדיוק לפני שעתיים חתמו על הסכם עם "כולנו" ואתם הולכים ועושים דברים. באמת, אתם זורקים את כל הערכים שלכם. 

 << דובר >> איתן גינזבורג (כחול לבן): << דובר >> 

כי הוא לא הצליח, הוא נכשל. 

 << דובר >> פנינה תמנו (כחול לבן): << דובר >> 

  אתם הולכים ועושים דברים. באמת, אתם לוקחים את כל הערכים שלכם. 

 << דובר >> אוסנת הילה מארק (הליכוד): << דובר >> 

אוי, נו, באמת. בפועל אין ממשלה כי אדון ליברמן לוקח - - - 

 << יור >> היו"ר מכלוף מיקי זוהר: << יור >> 

אסנת, די.   

 << דובר >> פנינה תמנו (כחול לבן): << דובר >> 

אדוני היו"ר. אני חושבת שצריך להבין שאנחנו לקראת תום עידן נתניהו. יש פה קושי אמיתי שלו להקים את הממשלה הזאת. הוא אמר את זה אתמול במסיבת עיתונאים. טוב עושה ליברמן שהוא מתעקש על חוק הגיוס. 

להזכיר לכם, אותו חוק גיוס שהפך להיות רועץ בתוך החברה הישראלית כי אנחנו כל פעם לא מקדמים אותו ולא מגיעים לסיום הסאגה הזאת, למרות שיש להזכיר, ש"יש עתיד" העבירה את החוק בכנסת ה-19 ולצערי אתם ביטלתם אותו, ממשלת הליכוד, בכנסת ה-20. 

אני חושבת שהיינו צריכים להיות מעבר לסאגה הזאת. תראה, מה שנולד בחטא חוזר אליכם כבומרנג. ההתנהלות שלכם בכנסת ה-20כ בביטול חקיקות שהיו חשובות לחברה הישראלית, פתאום הופכות להיות החסם העיקרי שלכם בהקמת ממשלה. 

אני קוראת לך, אדוני היושב ראש, כמי שאני רואה שיודע לג'נגל. 

 << יור >> היו"ר מכלוף מיקי זוהר: << יור >> 

איך קוראים לזה? לג'נגל?

 << דובר >> פנינה תמנו (כחול לבן): << דובר >> 

עם כישורים יוצאים מן הכלל אתה מצליח להביא מהלכים ולעשות מהלכים. 

 << יור >> היו"ר מכלוף מיקי זוהר: << יור >> 

אני מבקש שתשני את המונח, כי מהרגע שאת אומרת לג'נגל - - - 

 << דובר >> קריאה: << דובר >> 

ללהטט. 

 << יור >> היו"ר מכלוף מיקי זוהר: << יור >> 

גם זה לא.           

 << דובר >> פנינה תמנו (כחול לבן): << דובר >> 

עברית שפה קשה. 

 << יור >> היו"ר מכלוף מיקי זוהר: << יור >> 

אני אסביר. כשהיא אומרת לג'נגל, זה אומר שהכנסת ג'ונגל. 

 << דובר >> פנינה תמנו (כחול לבן): << דובר >> 

לא, לא. 

 << יור >> היו"ר מכלוף מיקי זוהר: << יור >> 

כשהיא אומרת ללהטט, זה אומר שהכנסת קרקס. לכן אני אומר לך שתחפשי מונח אחר. 

 << דובר >> פנינה תמנו (כחול לבן): << דובר >> 

אז אני חוזרת בי, אני מבקשת למחוק את זה מהפרוטוקול. אתה מלהטט בצורה יוצאת דופן. 

 << יור >> היו"ר מכלוף מיקי זוהר: << יור >> 

מה זה, קרקס פה שאני מלהטט? לא. 

 << דובר >> פנינה תמנו (כחול לבן): << דובר >> 

אתה אובדן לאותם חברי כנסת שהתחילו להתמרד בליכוד. אתה פשוט אובדן כוח. 

 << יור >> היו"ר מכלוף מיקי זוהר: << יור >> 

את מציעה לי להתמרד עכשיו?        

 << דובר >> פנינה תמנו (כחול לבן): << דובר >> 

אני מציעה לך לחשוב על הדרום, שמשם אתה מגיע. 

 << יור >> היו"ר מכלוף מיקי זוהר: << יור >> 

אנחנו כל היום מציעים לכם להתמרד ואתם לא מסכימים. 

 << דובר >> פנינה תמנו (כחול לבן): << דובר >> 

מהאוכלוסיות החלשות. אתה יודע בפנים בפנים, אם תחטט בתוך לבך, אתה יודע שהן אוכלוסיות שחשובות לך.   נחסוך את כספי הציבור שהולכים ללכת לאבדון ונלך למהלך – אתה יודע מה? מהלך ממש יפה. אנחנו חייבים להביא בשורה לחברה הישראלית וללכת לממשלת אחדות לאומית. 

 << יור >> היו"ר מכלוף מיקי זוהר: << יור >> 

לא הצעתם לנו אפילו.   

 << דובר >> פנינה תמנו (כחול לבן): << דובר >> 

הגיע הזמן. אמרנו את זה. 

 << יור >> היו"ר מכלוף מיקי זוהר: << יור >> 

ניסינו, חיכינו, חיכינו. 

 << דובר >> פנינה תמנו (כחול לבן): << דובר >> 

אנחנו אמרנו את זה אבל אתה מקשיב רק לעצמך.       

 << יור >> היו"ר מכלוף מיקי זוהר: << יור >> 

את עכשיו נזכרת? אני גומר את החוק,   את נזכרת להציע לנו לבוא?

 << דובר >> פנינה תמנו (כחול לבן): << דובר >> 

אני אומרת לך שעדיין זה אפשרי ללכת לממשלת אחדות ולהביא קצת מרגוע לחברה הישראלית ולצד זה  גם לחסוך בכספי ציבור. 

 << יור >> היו"ר מכלוף מיקי זוהר: << יור >> 

את יודעת מה? תני לי 36 שעות לחשוב על זה, אני אחזיר לך תשובה. 

איתן גינזבורג (כחול לבן):

תראו, חברים. מסתכלים אלינו אזרחי מדינת ישראל. אני חושב שכמו רבים כאן, לא מאמינים למה שהם רואים. פשוט לא מאמינים. 

נבחרה פה כנסת, הרשות המחוקקת. נבחרו רשימות, מפלגות שהתמודדו. באו, נאבקו על רצון הבוחר. נבחרה כנסת, הריבון בחר בכנסת שתייצג אותו. עכשיו הכנסת לא מצליחה למצוא סיטואציה של הקמת ממשלה. למה? כי חבר כנסת אחד שעליו הוטלה המטלה הזאת של מלאכת הקמת הממשלה, לא הצליח בכך. 

אבל הכנסת חכמה יותר והיא קבעה תהליך, שאם אחד מחבריה לא מצליח להרכיב ממשלה, יש תהליך שאפשר לעבור אותו. אפשר להטיל על חבר כנסת אחר מאותה סיעה, מסיעה אחרת. 

 << יור >> היו"ר מכלוף מיקי זוהר: << יור >> 

אני עונה לך. 

 << דובר >> איתן גינזבורג (כחול לבן): << דובר >> 

לא צריך לענות, לא אני לא צריך שתענה לי. 

 << יור >> היו"ר מכלוף מיקי זוהר: << יור >> 

חשוב שתדע, כי יש שני סוגים של כנסות. יש כנסת חכמה ויש כנסת גאונה.  הכנסת החכמה קבעה את מה שאתה אמרת והכנסת הגאונה קבעה שאפשר לפזר את הכנסת תוך כדי הרכבה. אז אנחנו הגאונים ואתם החכמים. עכשיו תמשיך. 

 << דובר >> איתן גינזבורג (כחול לבן): << דובר >> 

עם הגאונות הזאת אני אמשיך. 

אז יש חבר כנסת שנכשל. הכנסת אמרה שאפשר להטיל את מלאכת הרכבת הממשלה על מישהו אחר. יש כאן בכנסת עוד רשימה גדולה באותה מידה - - - 

 << דובר >> אוסנת הילה מארק (הליכוד): << דובר >> 

אבל המפלגות האחרות לא רוצות להמליץ - - - 

 << דובר >> איתן גינזבורג (כחול לבן): << דובר >> 

אסנת, את ממש מפריעה לי.  אז מה זה נותן כל הבלה בלה בלה הזה? מה, אנחנו כבר ארבעה חמישה ימים רק מדברים. 

 << דובר >> פנינה תמנו (כחול לבן): << דובר >> 

אנחנו נציל אתכם מעצמכם.   

 << דובר >> איתן גינזבורג (כחול לבן): << דובר >> 

אסנת, לא שמעתי אותך אומרת את זה, כשביבי נתניהו קיבל את מלאכת הרכבת הממשלה שאין לו סיכוי והנה אין לו סיכוי. אז אולי אם תיתנו למישהו אחר, למשל בני גנץ, שהוא ראש מפלגת  "כחול לבן" ואולי תהיה לו אפשרות להקים ממשלה. אם גם לו, לא תהיה אפשרות, יש אפשרות שחבר כנסת אחר יקים ממשלה.   זה כבר היה בהיסטוריה של הכנסת. אנחנו לא צריכים למהר ולפזר את הכנסת ולעוות את רצון הבוחר, מכיוון שיש פה מישהו שלא מצליח להרכיב ממשלה. 

 << יור >> היו"ר מכלוף מיקי זוהר: << יור >> 

תודה אדוני, תסיים.   

 << דובר >> איתן גינזבורג (כחול לבן): << דובר >> 

אם אנחנו נבחרנו ועשינו מסע גדול כדי להיבחר לכאן, אנחנו צריכים לייצג את הבוחר כמו שצריך. 

 << דובר >> אוסנת הילה מארק (הליכוד): << דובר >> 

בליכוד עשו מסע גדול, אצלכם לקחו אתכם ככה.     

 << דובר >> איתן גינזבורג (כחול לבן): << דובר >> 

אנחנו צריכים לממש את רצון הבוחר. בחרו בליכוד. 

 << דובר >> יעל גרמן (כחול לבן): << דובר >> 

למה את לא נותנת לו לדבר?

 << דובר >> אוסנת הילה מארק (הליכוד): << דובר >> 

ככה, כי אני רוצה להפריע לו. 

 << דובר >> יעל גרמן (כחול לבן): << דובר >> 

למה?

 << דובר >> אוסנת הילה מארק (הליכוד): << דובר >> 

ככה.           

 << דובר >> יעל גרמן (כחול לבן): << דובר >> 

למה את צריכה להפריע?

 << דובר >> אוסנת הילה מארק (הליכוד): << דובר >> 

כי אני רק מספרת לו שהליכוד עבר מסע גדול. 

 << דובר >> איתן גינזבורג (כחול לבן): << דובר >> 

אסנת, לכי תספרי סיפורים בשעת סיפור, לא עכשיו. 

 << דובר >> אוסנת הילה מארק (הליכוד): << דובר >> 

חלק מהמקומות, חלק מהאנשים לקחו אותם באיזו טיסה, חלק אספו אותם מאיזו מסיבה. זה מה שהם עשו. 

 << דובר >> יעל גרמן (כחול לבן): << דובר >> 

את מי?

 << דובר >> איתן גינזבורג (כחול לבן): << דובר >> 

זה חלק מהטרלול.             

חברים, בחרו פה מפלגות, בחרו פה רשימות עם פתקים שבהם כתוב מח"ל ופ"ה וש"ס ו-ג'. לא בחרו פה אנשים יחידים. אז אם נתניהו לא מצליח להקים ממשלה, שיטיל על מספר 2 להקים ממשלה. ואם מספר 2 לא יכול להקים ממשלה, שמספר 3. אם לא, יש מפלגה אחרת. אבל כבר לפזר כנסת? לאיפה הגענו? לא חבל על הכסף? 

אדוני היושב ראש,  אני חושב שאנחנו צריכים להתעשת ורק לפני - - - 

 << דובר >> ניר ברקת (הליכוד): << דובר >> 

מיקי, תגיד לו שזכותו להצביע נגד. 
  
 << יור >> היו"ר מכלוף מיקי זוהר: << יור >> 

יש לכם זכות להצביע נגד, ניר ברקת צודק. 

<< דובר >> איתן גינזבורג (כחול לבן): << דובר >> 

אנחנו נעשה את זה. 

רגע לפני פיזורה של הכנסת, בואו נמצה את כל האפשרויות שעומדות בפנינו. תודה רבה. 

 << יור >> היו"ר מכלוף מיקי זוהר: << יור >> 

תודה רבה. 

חברת הכנסת ע'דיר כמאל מריח. 

 << דובר >> ע'דיר כמאל מריח (כחול לבן): << דובר >> 

תודה. אני משתפת אתכם בתחושה האישית שלי. זאת פעם ראשונה שאני משתתפת בוועדה ונאמר לי שאת יכולה ללכת הביתה ולנוח במלון בסוויטה שלך ואני בוחרת להישאר כאן. 

 << דובר >> אוסנת הילה מארק (הליכוד): << דובר >> 

מה, לקחת סוויטה?

 << דובר >> ע'דיר כמאל מריח (כחול לבן): << דובר >> 

לא. קדחו לי בתוך החדר. 

 << יור >> היו"ר מכלוף מיקי זוהר: << יור >> 

ב"כחול לבן" יש סוויטות, ואני זרוק פה בחדר שלי בכנסת. 

 << דובר >> ע'דיר כמאל מריח (כחול לבן): << דובר >> 

משפצים את המלון והעבירו אותנו לחדרים שונים, אם זה מעניין אתכם כל-כך. 

 << דובר >> איתן גינזבורג (כחול לבן): << דובר >> 

אולי תכבדו חברת כנסת חדשה. 

 << דובר >> ע'דיר כמאל מריח (כחול לבן): << דובר >> 

אני מרגישה את הזילות של המקצוע הזה. אני מרגישה את התרבות של הדיבור שאינה קיימת פה. 

 << דובר >> קריאה: << דובר >> 

אז טוב שיש בחירות. 

 << דובר >> קריאה: << דובר >> 

כל מי שמקנא בתנאים של "כחול לבן" יכול להיכנס לקואליציה.   


 << דובר >> ע'דיר כמאל מריח (כחול לבן): << דובר >> 

מדהים אותי שמבזבזים כל-כך הרבה זמן על התקציבים ועל התאריכים בשעה שיש כל-כך הרבה אתגרים במדינה הזאת. מה, צמצמנו את כל הפערים? מה, הפריפריה כל כך מפותחת?

 << יור >> היו"ר מכלוף מיקי זוהר: << יור >> 

לא, עוד לא, עוד לא. 

 << דובר >> ע'דיר כמאל מריח (כחול לבן): << דובר >> 

כולם פה חיים בשוויון, בשגשוג מוחלט?  
  
 את האמת, בעיניי עצם ההתנהלות פה, הדיון פה על הסוגיות האלה של איזה תאריך מתאים לסיעה כזאת או אחרת, מה התקציבים, כמה גירעונות והלוואות. 

זה אבסורד וזאת בושה למדינת ישראל. גם התרבות של הדיבור. להשלים משפט בוועדה זה משהו שאי-אפשר לסיים אותו? פשוט בושה, בושה. אני חדשה פה, זאת פעם ראשונה שאני פה ואני נדהמת מהאופן שבו לועגים לנו. 

גברת אסנת, את לועגת ל"כחול לבן" ואומרת שאיתרו אותנו במסיבות ובטיסות. 

 << דובר >> אוסנת הילה מארק (הליכוד): << דובר >> 

  אני אגיד לך את האמת, אני מרגישה פה כמו בגן. כל פעם מישהו אחר נותן למישהו על הראש. 

 << דובר >> איתן גינזבורג (כחול לבן): << דובר >> 

אסנת, תפסיקי להפריע לכולם.   

 << דובר >> אסנת הילה מארק (הליכוד): << דובר >> 

- - צריך לנהל אותם. כל אחד ידבר, תגידי מה שאת רוצה, אני אגיד מה שאת רוצה ואנחנו נתקדם.

 << דובר >> איתן גינזבורג (כחול לבן): << דובר >> 

תפסיקי להפריע. 

 << יור >> היו"ר מכלוף מיקי זוהר: << יור >> 

לא להפריע. 

 << דובר >> איתן גינזבורג (כחול לבן): << דובר >> 

איזו מן מטרה זאת להפריע. 

 << דובר >> אוסנת הילה מארק (הליכוד): << דובר >> 

תגיד, מה אתה חושב? לאן הגעת? אי-אפשר לדבר? אני אגיד מה שאני רוצה, איך שאני רוצה ומתי שאני רוצה. 
      
 << דובר >> ע'דיר כמאל מריח (כחול לבן): << דובר >> 

זה מדהים שאת חיה בהכחשה, כי את הראשונה שתעופי הביתה ברגע שיהיו בחירות. 

 << דובר >> אוסנת הילה מארק (הליכוד): << דובר >> 

אני הראשונה – אני רק חייבת לומר לך דבר אחד. פעם קודמת, בקדנציה הקודמת כולם אמרו שהליכוד יביא רק 20 מנדטים. עובדה שהגעתי לכנסת הזאת. אל תהיי יהירה. "כחול לבן" יביאו 12 מנדטים ואת הראשונה שתלכי הביתה. 

 << דובר >> ע'דיר כמאל מריח (כחול לבן): << דובר >> 

זה התרבות של הליכוד? ככה לימדו אותך בליכוד?

 << דובר >> אוסנת הילה מארק (הליכוד): << דובר >> 

את הראשונה שתלכי הביתה.   

 << דובר >> ע'דיר כמאל מריח (כחול לבן): << דובר >> 

ככה לימדו אותך בליכוד?

 << דובר >> אוסנת הילה מארק (הליכוד): << דובר >> 

תירגעי, תירגעי.   

 << יור >> היו"ר מכלוף מיקי זוהר: << יור >> 

אסנת, אני רוצה לומר לך שני דברים. א', אני מסכים איתך. ב', נא לשמור על השקט.   

 << דובר >> ע'דיר כמאל מריח (כחול לבן): << דובר >> 

מסכים איתה במה? ש"כחול לבן" מצאו אותנו בטיסות?
  
 << דובר >> אוסנת הילה מארק (הליכוד): << דובר >> 

מסכים איתי שאת תלכי הביתה. 

 << יור >> היו"ר מכלוף מיקי זוהר: << יור >> 

שאת לא תהיי בכנסת הבאה כנראה.   

 << דובר >> פנינה תמנו (כחול לבן): << דובר >> 

אדוני היושב ראש. אם כך אתה מכבד חברי כנסת שמכבדים את הוועדה, מגיעים לוועדה? אתה לא יכול לדבר ככה לחברי כנסת חדשים, קצת כבוד. 

 << דובר >> אבי ניסנקורן (כחול לבן): << דובר >> 

אני לא מוכן, עם כל הכבוד לך, שתזלזל באנשים. חברת כנסת מכובדת שנבחרה, לא מדברים ככה. 

 << יור >> היו"ר מכלוף מיקי זוהר: << יור >> 

עוד פעם אתה בא לתת לי ציונים?

 << דובר >> אוסנת הילה מארק (הליכוד): << דובר >> 

מיקי, אנחנו כמו בגן.   

 << יור >> היו"ר מכלוף מיקי זוהר: << יור >> 

לא העלבתי. מה אמרתי? שאני חושב שהיא לא תהיה בכנסת  הבאה זאת העלבה?

 << דובר >> פנינה תמנו (כחול לבן): << דובר >> 

את לא יכולה להגיד שאיתרו חברי כנסת במסיבות. מכבדים אותך, תכבדו אותנו. 

 << דובר >> אוסנת הילה מארק (הליכוד): << דובר >> 

לפחות חבר כנסת אחד - - - 

 << יור >> היו"ר מכלוף מיקי זוהר: << יור >> 

אם אני חושב שאתם לא תביאו 35 מנדטים זה אסור לי?  

 << דובר >> עיסאווי פריג' (מרצ): << דובר >> 

מיקי, למה אתה תמיד מושך לכיוון הזה?

 << יור >> היו"ר מכלוף מיקי זוהר: << יור >> 

לא משכתי. אני לא מתחיל את הדיון הזה. 

עם כל הכבוד לחברת כנסת חדשה. היא באה פה לחלק לה ציונים ואנחנו רוצים לענות לה.  

 << דובר >> ע'דיר כמאל מריח (כחול לבן): << דובר >> 

אני מצפה ממך כיו"ר לכבד את האנשים שנמצאים כאן. 

 << יור >> היו"ר מכלוף מיקי זוהר: << יור >> 

אני מכבד אותך מאוד. 

אסנת, די, תני לה להשלים. אני מכבד אותך מאוד ואני עדיין עומד על דעתי שכנראה לא תהיה בכנסת הבאה. 
  
 << דובר >> עיסאווי פריג' (מרצ): << דובר >> 

אז תן לה לדבר. 
  
 << דובר >> פנינה תמנו (כחול לבן): << דובר >> 

לא מודדים אנשים בשעת צערם, מיקי ואסנת. 

 << יור >> היו"ר מכלוף מיקי זוהר: << יור >> 

אבי, מה אתה עושה לי את המבט הזה? לא פגעתי בה אישית. היא חברת כנסת מוכשרת, היא איכותית, היא יכלה לתרום לכנסת רבות. 

 << דובר >> ע'דיר כמאל מריח (כחול לבן): << דובר >> 

ודאי שכן. אני לא צריכה שתחלק לי ציונים, אני יודעת מה אני שווה. 

 << יור >> היו"ר מכלוף מיקי זוהר: << יור >> 

אבל אם יהיו בחירות, היא כנראה לא תהיה פה. 

 << דובר >> ע'דיר כמאל מריח (כחול לבן): << דובר >> 

אני פשוט נדהמת מאיך אתם מתפקדים. פשוט בושה למדינה שזה השיח, שזאת הרמה של האנשים שנמצאים כאן. 

 << דובר >> אוסנת הילה מארק (הליכוד): << דובר >> 

עכשיו הם מתחילים להגיד לנו איך - - - 

 << יור >> היו"ר מכלוף מיקי זוהר: << יור >> 

אסנת, את היום באת - - -     

 << דובר >> ע'דיר כמאל מריח (כחול לבן): << דובר >> 

היא מפחדת על הכיסא שלה ובצדק, היא בלחץ.   

 << דובר >> אוסנת הילה מארק (הליכוד): << דובר >> 

אני ממש לא פוחדת על הכיסא שלי. 

 << דובר >> ע'דיר כמאל מריח (כחול לבן): << דובר >> 

אז אפשר להמשיך בבקשה?  

 << דובר >> אוסנת הילה מארק (הליכוד): << דובר >> 

- - -   

 << דובר >> ע'דיר כמאל מריח (כחול לבן): << דובר >> 

חברים, ולו בשביל הצ'אנס. אני מנסה תמיד לחשוב מה עוד אתם צריכים לקבל כדי להבין מה קורה פה. יש לכם פה צ'אנס להביא משהו אחר. 

 << דובר >> אוסנת הילה מארק (הליכוד): << דובר >> 

- - - 

 << דובר >> ע'דיר כמאל מריח (כחול לבן): << דובר >> 

תגידי, חינכו אותך ככה? ככה את מדברת לאנשים? את יודעת איך להתייחס לאנשים? מה זה הדבר הזה?
    
 << דובר >> אוסנת הילה מארק (הליכוד): << דובר >> 

תרגיעי. 

 << דובר >> ע'דיר כמאל מריח (כחול לבן): << דובר >> 

אני לא נרגעת, אני לא נרגעת. את מלמדת אותי מה זאת תרבות? אני אלמד אותך מה זה תרבות אז תירגעי ותורידי את הטון שלך. 

 << יור >> היו"ר מכלוף מיקי זוהר: << יור >> 

אסנת, בבקשה להיות בשקט, זה מפריע לדיון. אני רוצה לגמור את הדיון הזה. אנשים רוצים ללכת הביתה, הם 48 שעות פה. 

 << דובר >> ע'דיר כמאל מריח (כחול לבן): << דובר >> 

נכון. 

מה שאני מנסה להגיד, ולו בשביל הצ'אנס, שווה לנו פה להבין שיש הזדמנות למשהו אחר. זאת קריאה כנה ואמיתית של חברים. יש לנו כמה שעות לבוא ולבחון סוגיות וחלופות. זה win win situation, זה יכול לחלץ אותנו. 

 << יור >> היו"ר מכלוף מיקי זוהר: << יור >> 

על זה אני מסכים איתך. 

 << דובר >> ע'דיר כמאל מריח (כחול לבן): << דובר >> 

אף אחד לא רוצה בחירות. 

 << יור >> היו"ר מכלוף מיקי זוהר: << יור >> 

על זה אני מסכים איתך. יש לנו עוד כמה שעות כדי לנסות להרכיב ממשלה. אנחנו עובדים על זה. 

 << דובר >> ע'דיר כמאל מריח (כחול לבן): << דובר >> 

אני יודעת שאתם עובדים על זה. אני מנסה לומר מה שידידתי אמרה. אפשר פה בהחלט ללכת על ממשלת אחדות. יש לנו את גנץ - - -  

 << יור >> היו"ר מכלוף מיקי זוהר: << יור >> 

את מציעה לנו עכשיו ממשלת אחדות? זה בשמו של גנץ? גם לפיד?

 << דובר >> ע'דיר כמאל מריח (כחול לבן): << דובר >> 

לא כשביבי ראש ממשלה.  

 << יור >> היו"ר מכלוף מיקי זוהר: << יור >> 

זה בשמך ממרום מעלה הרשימה. איך את מציעה לו את זה? אבי, זה מקובל עליך ההצעה הזאת? אפשר לשבת למשא ומתן. 

 << דובר >> ע'דיר כמאל מריח (כחול לבן): << דובר >> 

לא בהובלה של ביבי.   

 << יור >> היו"ר מכלוף מיקי זוהר: << יור >> 

אבי ניסנקורן, אני אגיד לכם דבר אחד עליו. תגידו עליו הכול, במשא ומתן הוא מספר 1. הנה, פרגנתי לך.   לא ראיתי איש משא ומתן קשה כמוך. 

 << דובר >> ע'דיר כמאל מריח (כחול לבן): << דובר >> 

מיקי, אתה נהנה מזה, אני רואה שזה מענג אותך. 

 << יור >> היו"ר מכלוף מיקי זוהר: << יור >> 

לא, אני אומר מה שאני חושב. אתם מכירים אותי, אני לא פוליטיקלי קורקט. 
  
 << דובר >> יעל גרמן (כחול לבן): << דובר >> 

ע'דיר את נהדרת. 

 << דובר >> ע'דיר כמאל מריח (כחול לבן): << דובר >> 

תודה, יקירתי. הלוואי שיחלחל אפילו משהו קטן ממה שאני מסבירה לכם. תחזרו הביתה, כל אחד מכם לילדים שלו ותחשבו מה אתם עושים פה. בשביל זה באתם לפה?

 << יור >> היו"ר מכלוף מיקי זוהר: << יור >> 

תודה רבה. 
  
 << דובר >> פנינה תמנו (כחול לבן): << דובר >> 

ע'דיר, כל הכבוד. 

 << יור >> היו"ר מכלוף מיקי זוהר: << יור >> 

חברת הכנסת יעל גרמן. קיבלת פרגון מיעל גרמן, בכלל התחזק בשמאל הישראלי. 

יעל גרמן, בבקשה.   

 << דובר >> יעל גרמן (כחול לבן): << דובר >> 

אתה נעלבת, אדוני היושב ראש, מזה שחברתי פנינה תמנו שאטה אמרה לך מג'נגל. אמרת שאנחנו לא בקרקס.  

 << יור >> היו"ר מכלוף מיקי זוהר: << יור >> 

לא, את מתבלבלת. אמרתי שאם היא אומרת לג'נגל, משמע שאנחנו בג'ונגל. אם היא אומרת מלהטט, משמע אנחנו בקרקס. 

 << דובר >> פנינה תמנו (כחול לבן): << דובר >> 

אז אתה ג'ונגל. אתה מתנהג לפעמים כמו ג'ונגל. אתה לא יכול לדבר אלי ככה. אל תצחק על הדברים שלי. 

 << יור >> היו"ר מכלוף מיקי זוהר: << יור >> 

אם את אומרת שהדיונים שלי הם ג'ונגל, אני חושב שאת לא בסדר.   

 << דובר >> ע'דיר כמאל מריח (כחול לבן): << דובר >> 

אני מתקנת אותו כי יש ג'נגל ויש ג'ונגל, תלמדו אנגלית. 

 << יור >> היו"ר מכלוף מיקי זוהר: << יור >> 

זה שני דברים שונים. יש ג'ונגל ויש ג'נגל, ללהטט.  

 << דובר >> צבי האוזר (כחול לבן): << דובר >> 

זה לא אישי, זה פרסונלי. 

 << יור >> היו"ר מכלוף מיקי זוהר: << יור >> 

צביקה, תדע לך שאתה הביצה שלא נולדה. 

חברת הכנסת גרמן, ברוח שטות זאת, אנא המשיכי בדברייך. 
  
 << דובר >> יעל גרמן (כחול לבן): << דובר >> 

אני חושבת שמה שקרה כאן בימים האחרונים זאת היתה הצגה. אני אישית חושבת שבסופו של דבר תורחב הממשלה, יימצאו הפתרונות ואנחנו לא נזדקק לחוק הזה, וטוב שלא נזדקק. 

 << יור >> היו"ר מכלוף מיקי זוהר: << יור >> 

הלוואי. 

 << דובר >> יעל גרמן (כחול לבן): << דובר >> 

אבל להערכתי, כל מה שהיה כאן היתה הצגה וזאת היתה זולה ולא מכבדת. 

 << יור >> היו"ר מכלוף מיקי זוהר: << יור >> 

אגב, אני לא הזמנתי אותך להצגה, את באת לבד. את הגעת מדעת עצמך.

 << יור >> היו"ר מכלוף מיקי זוהר: << יור >> 

את יודעת מה הקטע? את גם באה להצגה, גם לא משלמת על כרטיס, בלי הזמנה ועוד באה בטענות. 

 << דובר >> יעל גרמן (כחול לבן): << דובר >> 

מיקי, אני רוצה להשמיע את דבריי. 

 << יור >> היו"ר מכלוף מיקי זוהר: << יור >> 

זה באמת מוגזם. היא לא הוזמנה להצגה, לא שילמה כרטיס, ישבה בהצגה ואחר-כך גם באה בטענות אל ההצגה. מה זה הדבר הזה? יש גבול. 

 << דובר >> יעל גרמן (כחול לבן): << דובר >> 

אתה חושב שאתה צריך להגיב לכל דבר או שגם ניתן לשמוע בנחת?

 << יור >> היו"ר מכלוף מיקי זוהר: << יור >> 

זה לא בסדר, יעל, תחזרי בך. 

 << דובר >> יעל גרמן (כחול לבן): << דובר >> 

אני לא חוזרת בי, אני חושבת שזאת היתה הצגה ושזאת היתה הצגה זולה ולא מכבדת בכלל. 

 << יור >> היו"ר מכלוף מיקי זוהר: << יור >> 

מה זה זולה? היא לא עלתה לך בכלל. איזה זולה? לא שילמת כלום. 

 << דובר >> יעל גרמן (כחול לבן): << דובר >> 

אני רוצה לומר לך שלקראת סוף ההצגה הזאת, אני מרגישה מאוד שלא בנוח. מפני שכמעט עם כל חברי הקואליציה שאני דיברתי, אף אחד, או כמעט אף אחד, לא מעוניין בפיזור הכנסת, לא מעוניין בבחירות. 

 << יור >> היו"ר מכלוף מיקי זוהר: << יור >> 

זה נכון, אף אחד לא מעוניין. 

 << דובר >> יעל גרמן (כחול לבן): << דובר >> 

נכון. כולם יודעים שהבחירות האלה יזיקו לנו מכל הבחינות. 

 << יור >> היו"ר מכלוף מיקי זוהר: << יור >> 

זה נכון, את צודקת. אנחנו לא מעוניינים בבחירות. 

 << דובר >> יעל גרמן (כחול לבן): << דובר >> 

נכון מאוד.     

בכל זאת שיתפו פעולה עם מהלך שכל כולו - - - 

 << יור >> היו"ר מכלוף מיקי זוהר: << יור >> 

לא היתה לנו אלטרנטיבה אחרת. מה, ניתן לכם להרכיב?

 << דובר >> יעל גרמן (כחול לבן): << דובר >> 

ודאי שהיתה, על זה אני רוצה לדבר. בוודאי שהיתה אלטרנטיבה. 

 << יור >> היו"ר מכלוף מיקי זוהר: << יור >> 

אוי ואבוי. אני מדמיין אותך עוד פעם שרת הבריאות ואני מתחלחל. 

 << דובר >> יעל גרמן (כחול לבן): << דובר >> 

אני רוצה לדבר על החוק. 

האלטרנטיבה היתה לבוא לנשיא, להחזיר לו את המנדט. לבוא ולומר: לא הצלחתי ב-42 הימים שעמדו לרשותי להרכיב את הממשלה, אני מחזיר לך את המנדט ולהמשיך. 

יש לנו עוד 28 ימים, עוד 14, עוד 10 – אני לא זוכרת את מספר הימים. 63 ימים בסך-הכול עד שהיו מביאים לפיזור הכנסת. 

 << דובר >> קריאה: << דובר >> 

את טועה. 

 << דובר >> יעל גרמן (כחול לבן): << דובר >> 

אני מייד אקריא לך את המספרים, יכול להיות שאני טועה. זה 63 ימים שניתנים ויש הזדמנות. 

לכן, אני חושבת שזה מה שצריך לעשות. אסור היה לעשות זאת. אנחנו לקחנו את חוק פיזור הכנסת ועשינו ממנו צחוק. לקחנו אותו, השתמשנו בו לצרכים פוליטיים של ראש הממשלה. ראש הממשלה, לצרכים שלו, לקח ועשה צחוק מכולנו, מכל הכנסת, אבל בעיקר מהחוק. כי לא יעלה על הדעת שבמהלך הזה אנחנו נתגבר על חוק שמסביר בדיוק מה צריך לעשות. לא יכול להיות שפיזור הכנסת יתגבר על הרכבת הממשלה.     
  
 << דובר >> שלמה קרעי (הליכוד): << דובר >> 

אבל זה מה שכתוב בחוק. 

 << דובר >> יעל גרמן (כחול לבן): << דובר >> 

לא, מטרת - - - 
  
 << יור >> היו"ר מכלוף מיקי זוהר: << יור >> 

לא, זה ככה עובד בשמאל הישראלי. בשמאל הישראלי, כשהחוקים נוחים להם זה בסדר, כשהם לא נוחים להם זה לא בסדר. כשהיועץ המשפטי נוח להם זה בסדר, כשהיועץ המשפטי לא נוח להם, זה לא בסדר. 

 << דובר >> יעל גרמן (כחול לבן): << דובר >> 

אתה יכול לשמוע בלי הערות?

 << יור >> היו"ר מכלוף מיקי זוהר: << יור >> 

אמרתי את זה לחברי לסיעה שלמה קרעי. הסברתי לו, הוא חדש פה. 

 << דובר >> יעל גרמן (כחול לבן): << דובר >> 

בזמן הזה גם הפרעת. 

מה שאני מתכוונת לומר ואני רוצה באמת לומר וגם שאתה תתייחס לכך. יש לנו מצב א-נורמלי. מעבירים חוק שאף אחד לא רוצה אותו. מעבירים חוק בניגוד לרצון הכנסת. 

 << יור >> היו"ר מכלוף מיקי זוהר: << יור >> 

את אומרת שהמצב הזה הוא א-נורמלי, אבל אפשר לומר עליו שהוא גם א-פוליטי, נניח. אין פה עניין של פוליטיקה, יש פה עניין של מהות, של פתרונות. לא שחלילה חשוב לכם לעלות לשלטון, זה רק עיקרון בסיסי שבאתם היום להסביר לנו היטב כדי שאנחנו נתרשם ממנו. 

 << דובר >> יעל גרמן (כחול לבן): << דובר >> 

זכות דיבור שלך או שלי?

 << יור >> היו"ר מכלוף מיקי זוהר: << יור >> 

כן, זה נטו ערכים, אין פוליטיקה. הם לא יודעים לעשות פוליטיקה. 
  
 << דובר >> יעל גרמן (כחול לבן): << דובר >> 

	של מי זכות הדיבור? שלך או שלי? אני רוצה להבין. 

 << יור >> היו"ר מכלוף מיקי זוהר: << יור >> 

את לא יודעת איך זה עובד אצלי בוועדות?      

יעל גרמן (כחול לבן):

אני רוצה לדעת, אתה נותן לי את זכות הדיבור?

היו"ר מכלוף מיקי זוהר:

לפעמים אני מתערב. 

 << דובר >> עיסאווי פריג' (מרצ): << דובר >> 

מיקי, אימא לא לימדה אותך ככה. אימא אמרה לך שתהיה דוגמא. 

 << יור >> היו"ר מכלוף מיקי זוהר: << יור >> 

אלוהים ירחם. תאמין לי, לימדה אותי דבר אחד, אל תרכין ראש אף פעם. 

עיסאווי פריג' (מרצ):

אבל מה שאתה עושה זה לא - - - 

היו"ר מכלוף מיקי זוהר:

תמשיכי גברתי. 

פנינה תמנו (כחול לבן):

גם לא לפני הרבי מגור?

היו"ר מכלוף מיקי זוהר:

לא מרכין ראש. 

 << דובר >> יעל גרמן (כחול לבן): << דובר >> 

לסיכום אני רוצה לומר שנעשה פה שימוש ציני ולא בפעם הראשונה במטרות הפוליטיות.

היו"ר מכלוף מיקי זוהר:

שלכם. 

יעל גרמן (כחול לבן):

 לקחו חוק והשתמשו בו למטרות פוליטיות בניגוד מוחלט לרצון הכנסת.

היו"ר מכלוף מיקי זוהר:

אנחנו במקום פוליטי קצת?

יעל גרמן (כחול לבן):

באים ואומרים לי, הכנסת זכותה לחוקק. בוודאי שזכותה לחוקק, אבל לא בניגוד לרצונה. אם החוק הזה באמת יעבור, זאת תהיה פשוט דוגמא. בפעם ראשונה שמעבירים חוק, כביכול ברצון הכנסת. 

 << יור >> היו"ר מכלוף מיקי זוהר: << יור >> 

כביכול? למה, אין פה רוב?

יעל גרמן (כחול לבן):

בניגוד מוחלט לרצון הכנסת. אתה בעצמך מודה - - - 

 << יור >> היו"ר מכלוף מיקי זוהר: << יור >> 

את אומרת שהצמדנו לכולם פה אקדחים לרכה ואמרנו להם, אם לא תצביעו אנחנו יורים. 

יעל גרמן (כחול לבן):

אני רוצה לומר שהיתה אפשרות אחרת. 

היו"ר מכלוף מיקי זוהר:

תשמעי גרמן, אני שמעתי אותך הרבה שנים. את לפעמים אומרת דברי טעם, לפעמים לא. הפעם את לא אומרת דברי טעם, גברתי. 

את אומרת שאנחנו עברנו את ההצבעות הללו בניגוד לרצונם של חברי הכנסת?

יעל גרמן (כחול לבן):

אני אחזור ואומר. 

היו"ר מכלוף מיקי זוהר:

מה, כפינו עליהם להצביע? איימנו עליהם? מה עשינו?

יעל גרמן (כחול לבן):

אם החוק הזה יעבור, ולדעתי הוא לא יעבור. 

היו"ר מכלוף מיקי זוהר:

בעזרת השם לא יעבור, סימן שהקמנו ממשלה. 

יעל גרמן (כחול לבן):

הוא יעבור בניגוד לרצון הכנסת. 

היו"ר מכלוף מיקי זוהר:

נשמע קצת מופרך. 

יעל גרמן (כחול לבן):

לבוא ולומר שאת החוק הזה העבירו בכנסת ולכן הוא לגיטימי, זאת היתה בדיוק דוגמא איך אפשר להעביר חוק, איך הכנסת יכולה להעביר חוק בניגוד - - - 

היו"ר מכלוף מיקי זוהר:

האמת היא, שהאשמתם אותנו במשטר של ארדואן, שאנחנו לוקחים למרתפים.

יעל גרמן (כחול לבן):

בוודאי, בוודאי. 

היו"ר מכלוף מיקי זוהר:

ואם מישהו יצביע נגד אנחנו ניקח אותו לאיזה מרתף ונענה אותו עד שהוא יצביע בעד. זה בעצם מה שאת אומרת עכשיו. 

יעל גרמן (כחול לבן):

לא. מה שאני אומרת זה דבר מאוד פשוט. 

היו"ר מכלוף מיקי זוהר:

איזה טענות כאלו מופרכות, פשוט מביך. 

יעל גרמן (כחול לבן):

החוק בא ואמר בדיוק מה צריך לעשות, אבל אתם לקחתם את המניע הפוליטי והשתמשתם בו כדי לעוות את החוק, לעוות את רצון חברי הכנסת ולהעביר את זה אך ורק מסיבה אחת, כדי שנתניהו לא יגיע למצב שבו הנשיא מטיל את הרכבת הממשלה על מישהו אחר. זוהי ארדואניזציה בדיוק בהתגלמותה. שליט יחיד שעושה את רצונו וכופה את רצונו על הכלל בניגוד לרצון הכלל. 

היו"ר מכלוף מיקי זוהר:

לפני שאנחנו עוברים להפסקת אוכל, יש עוד מישהו?

אורי מקלב ואחריו האוזר.  

 << דובר >> אורי מקלב (יהדות התורה): << דובר >> 

אני רוצה להגיש הסתייגות מטעם יהדות התורה. 

היו"ר מכלוף מיקי זוהר:

הסתייגות מטעם יהדות התורה. היועצים המשפטיים, יש הסתייגות מטעם יהדות התורה. לא להקריא אותה, רק לנמק אותה. אם העברת אותה אז לא להקריא אותה. אדוני, אם הגשת אותה למחלקה משפטית אתה רק מנמק אותה ולא מקריא אותה, כי לא אפשרנו לאף חבר כנסת להקריא את ההסתייגות. 

 << דובר >> אורי מקלב (יהדות התורה): << דובר >> 

אני אנמק בקצרה. בעצם הייתי צריך לומר כאן שאנחנו בעד ה-17 בספטמבר. אבל כדי שזה יהיה 17 בספטמבר, אנחנו מציעים הצעות אחרות. זה מביע אחרים להצביע בעד ה-17 בספטמבר. זה מה שהוא ביקש. 

היו"ר מכלוף מיקי זוהר:

זאת אסטרטגיה. 

אורי מקלב (יהדות התורה):

זאת אסטרטגיה שהוא בעצם ביקש. 

היו"ר מכלוף מיקי זוהר:

למה אתה מגלה את הסודות, מקלב?

אורי מקלב (יהדות התורה):

אנחנו באופן אמיתי הגשנו שני תאריכים - - - 

היו"ר מכלוף מיקי זוהר:

מקלב, אתה שותף? אי-אפשר לספר לך כלום. 

אורי מקלב (יהדות התורה):

אנחנו הגשנו שני תאריכים אחרים. הסברנו אותנו כאילו אנחנו רוצים את התאריכים האלה בגלל שאנשים יוצאים לחופש ואצלנו מצביעים 120% ולכן אנחנו מעוניינים בתאריכים האלה. 

היו"ר מכלוף מיקי זוהר:

סיפרת להם שאנחנו רוצים לשים קלפיות בישיבות?

אורי מקלב (יהדות התורה):

התאריכים שלנו נקבעו לפי הלוח העברי ולא לפי הלוח הלועזי. הלוח הלועזי לא היה זה שקבע לנו. אצלנו החופשה והחזרה ללימודים נעשית בראש חודש אלול. התאריכים שאנחנו חשבנו שצריכים להיות זה ב-כו' אב, שזה 27 לאוגוסט. זה תאריך אחד. 

מי שלא רוצים בגלל שאומרים שזה תקופת החופש - - - 

 << דובר >> אבי ניסנקורן (כחול לבן): << דובר >> 

לא נשמע הגיוני שבשבועיים האחרונים של אוגוסט עם ישראל לא נמצא בארץ. אתה לא רוצה שעם ישראל יצביע?

אורי מקלב (יהדות התורה):

הציבור החרדי - - - 

זה גם סוף החופש של הציבור החרדי. 

 << דובר >> עודד פורר (ישראל ביתנו): << דובר >> 

זה השבוע שכולנו נמצאים בארץ. לא יהיה, חבר'ה לא יהיה 27 באוגוסט. שיהיה לכם ברור. 

 << דובר >> אופיר סופר (איחוד מפלגות הימין): << דובר >> 

אנחנו בעד ה-27.8. 

עודד פורר (ישראל ביתנו):

לא יהיה 27 באוגוסט, שיהיה לכם ברור. 

אופיר סופר (איחוד מפלגות הימין):

גם ככה מדובר על יום שבתון, גם ככה באוגוסט לא עובדים.  אנשים לא ילכו להצביע. 

עודד פורר (ישראל ביתנו):

אז בואו נעשה את זה באיסרו חג של סוכות. 

אופיר סופר (איחוד מפלגות הימין):

הוא רוצה לשבור את צום, אז אני מתחשב בו. יש גם מקום להתייחס לתאריכים האלה. 

יעל גרמן (כחול לבן):

זה לא יהיה ב-27 באוגוסט. 

עודד פורר (ישראל ביתנו):

יש לי הצעה. חבר הכנסת סופר דיבר על יום השבתון. אני מוכן להכניס בחוק הזה שהבחירות יהיו ב-17 בספטמבר, אבל יום שבתון יזכה רק מי שבאמת הלך להצביע. זאת אומרת, מי שלא הלך להצביע, לא יקבל את יום שבתון. 

היו"ר מכלוף מיקי זוהר:

פורר, זה מעניין. אני חושב שהימין יכול לגדול ל-70 מנדטים. 

עיסאווי פריג' (מרצ):

איפה הסולידריות הדתית? אתם יודעים שבתאריך הזה - - - 

היו"ר מכלוף מיקי זוהר:

אנחנו מקווים. 

חבר הכנסת נא לסכם. 

אורי מקלב (יהדות התורה):

אני מבין שדבריי מעוררים אבל אני לא אשם בכך. 

עיסאווי פריג' (מרצ):

מקלב, לא ציפיתי את זה ממך. 

אורי מקלב (יהדות התורה):

אני מציע 27. 

עיסאווי פריג' (מרצ):

זה חג הקרבן. 

אורי מקלב (יהדות התורה):

לא ב-27. 

עיסאווי פריג' (מרצ):

22-23. 

אורי מקלב (יהדות התורה):

כדי לעורר סולידריות, אני גם לא רוצה לפגוע בחג של אחרים. 

יעל גרמן (כחול לבן):

אנחנו בהסתייגויות?

היו"ר מכלוף מיקי זוהר:

אנחנו בנימוקים. 

סיימת לנמק?

יעל גרמן (כחול לבן):

הוא לא מנמק. 

היו"ר מכלוף מיקי זוהר:

הוא מנמק, הוא מנמק. 

יעל גרמן (כחול לבן):

לא, הוא מגיש רביזיה. 

היו"ר מכלוף מיקי זוהר:

לא, הוא מנמק. 

אורי מקלב (יהדות התורה):

מכיוון שאני מבין שזה לא פוגע בחג שלהם - - אני מציע כתאריך אלטרנטיבי את ה-3 בספטמבר. הלימודים מתחילים ב-1 בספטמבר או ב-א' אלול. אנחנו חושבים שכמה שקרוב יותר לתחילת החופש זה פחות - - - 

 << יור >> היו"ר מכלוף מיקי זוהר: << יור >> 

חבר הכנסת מקלב, אני אלך לאיווט, אבקש ממנו 20 פעם. אם הוא יגיד לי 20 פעם לא, אנחנו ניתקע על ה-17 בספטמבר. יש סיכוי שיגיד לי 20 פעם לו. 

 << דובר >> עודד פורר (ישראל ביתנו): << דובר >> 

· - לנו יש יותר ממידת ההשפעה שלך. 

 << יור >> היו"ר מכלוף מיקי זוהר: << יור >> 

צריכים 61 חברי כנסת ויש לו רק 60. 

אורי מקלב (יהדות התורה):

אני גם אוכיח שהבחירות האחרונות היו בג' ניסן. הם היו רק בגלל תאריך שנבחר על ידינו, רק בגלל שהוא בתוך החוק. 

עודד פורר (ישראל ביתנו):

אתם הולכים לבחירות אחרי שקיבלתם 35 מנדטים.  מה אתה רוצה - - - 

היו"ר מכלוף מיקי זוהר:

תראה, ה-35 מנדטים שלנו בטלים בשישים עם ה-5 שלכם. איך זה קרה? הציבור יצטרך לשנות את זה בבחירות האחרונות. שיחליט מה הוא רוצה. רוצה איווט? שייתן לו 40 מנדטים. רוצה ליכוד? שייתן לנו 50. 

עודד פורר (ישראל ביתנו):

בשלושה שבועות היית יכול להקים את הממשלה הזאת. 

חבר הכנסת האוזר ואחריו חבר הכנסת בן צור. 

 << דובר >> צבי האוזר (כחול לבן): << דובר >> 

אדוני היושב ראש, ימים לא טובים. 

היו"ר מכלוף מיקי זוהר:

כמה פעמים שמעתי את זה בימים האחרונים. 

צבי האוזר (כחול לבן):

אכן, ונדמה לי שאתה מסכים. אלה ימים היסטוריים. 

היו"ר מכלוף מיקי זוהר:

נכון. 

צבי האוזר (כחול לבן):

אפלה גדולה נוחתת על הבית הזה, כאשר אנחנו פה דנים בפרטים טכניים ובסוגיות בקוצו של יוד של סעיף כזה או אחר, ואפילו בסכומי כסף פעוטים אל מול שמתרחש לפנינו. מתרחש לפנינו משבר קונסטיטוציוני שאף פעם לא היה בתולדות מדינת ישראל. אם אני יכול להגיד, העתיד איך נצא מהמשבר הזה? הוא לא ידוע. אבל, צריך להבין ולהגיד את זה בכל תחילתו של דיון או סופו של דיון, תג המחיר של הציבור בהיבט הכלכלי הוא 5 מיליארד שקלים ובהיבט המהותי הוא אובדן אמון מוחלט של הציבור בפוליטיקה הישראלית. 

אדוני היושב ראש, פילוסופית אתם לא מכבדים את תוצאות הבחירות. היו כאן תוצאות בחירות. תוצאות הבחירות  זה לא רק רגע הסיום של ספירת הקולות אלא יש לאחר מכן תהליך סדור שקבוע בחוק יסוד, שאחרי שיש תוצאות הבחירות, הבחירות מאפשרות אחרי זה בבית הנבחרים המייצג את תוצאות הבחירות, לנסות ולהקים רשות מבצעת, להקים ממשלה. 

אתם בעצם מקצרים את התהליך. אין לכם רוב להקמת ממשלה, אבל יש לכם רוב קונייקטורי זמני להחלטה אחת, אולי על קוצו של חבר כנסת, לקצר את תקופת כהונתה של הכנסת ולחזור חזרה לבחירות. 

כל הדבר הזה למה ומדוע? יש ספר חשוב בתולדות הספרות הישראלית, לבטח חבריי מתנועת הליכוד, תוצר של "חירות" מכירים אותו. אורי צבי גרינברג, טור מלכא, אימה גדולה וירח. שמעת על זה, היושב ראש?

 << יור >> היו"ר מכלוף מיקי זוהר: << יור >> 

האמת שלא. 

 << דובר >> צבי האוזר (כחול לבן): << דובר >> 

אני ממליץ. 

ומה זה אימה גדולה וירח? שהרי אימה גדולה חונה כאן על הבית הזה, כשיש פה מפלגה שלא מסוגלת להמשיך ולמצות את התהליך, והיא בעצם חונטת מנהיג בסוג של חניתה. הירח הוא אותו 12 בלילה של יום רביעי. אותה אימה שתביא לפיזור הכנסת בליל ירח ביום רביעי בשתיים עשרה בלילה. 

לכן, אני חושב שהדברים, בכל זאת, למרות הציניות ולמרות הדחקות כאן, נכתבים בהיסטוריה. יסתכלו על הדברים האלה בעתיד ויהיה קשה להסביר כיצד אתם פוגעים בתוצאות הבחירות, כיצד אתם לא מאפשרים במדינת ישראל למצות הליך בחירות עד תום וכיצד אתם בתרגילים טכניים שכאן בכנסת מונעים מהציבור להגיד את דברו.  

 << יור >> היו"ר מכלוף מיקי זוהר: << יור >> 

שני דברים. אחד, אני מודה לך שלא אמרת שהם לא חוקיים, זה כבר טוב. 


 << דובר >> צבי האוזר (כחול לבן): << דובר >> 

חוקי אבל מסריח. אתה מכיר את זה?

 << יור >> היו"ר מכלוף מיקי זוהר: << יור >> 

מודה לך לפחות על ההגדרה של החוקיות. 

דבר שני, אני ממשל משתדל בתוך האווירה העכורה הזאת להנעים את זמנכם. אני מקווה שאני מצליח. 

חבר הכנסת בן צור. 

 << דובר >> שלמה קרעי (הליכוד): << דובר >> 

חבר הכנסת האוזר, אפשר לשאול אותך שאלה אמיתית עכשיו? 

היו"ר מכלוף מיקי זוהר:

זאת תשובה של רבע שעה. 

שלמה קרעי (הליכוד):

זאת שאלה רטורית. 

בימים האחרונים היתה לכם הזדמנות. יש לכם גם היום הזדמנות לנסות להרכיב לכם את קואליציית החלומות שאתם מדברים עליה. הרי אם תאספו בימים האלה 61 חברי כנסת שיסכימו לקבל עליהם את גנץ לרשות הממשלה, אותם 61 לא יצביעו בעד החוק הזה. אז מה כל הסיפור לתת לכם חודש שלם לעשות את זה?

 << דובר >> צבי האוזר (כחול לבן): << דובר >> 

חברי הטוב, אני מבין שפרקטיקות הנהוגות אצלך במפלגה אחת וחוק יסוד הוא שתיים. חוק היסוד, החוקה הישראלית קובעת סדר מסוים, קובעת הליך נאות. נותנת לחבר כנסת שהוטל עליו תפקיד חודש וחצי לנסות להגיע לממשלה. אותו חבר כנסת ביום הראשון אמר שמדובר בניצחון היסטורי אדיר. לא מיצה את זה. ראוי שיתנהלו על-פי ההסדר החוקתי ויעבירו הלאה את אותו מקל כדי שימצו את תוצאות הבחירות. 

היו"ר מכלוף מיקי זוהר:

חבר הכנסת בן צור. 

 << דובר >> יואב בן צור (ש"ס): << דובר >> 

אני אעשה את זה מאוד קצר. תנועת ש"ס חשבה באמת שהתאריך הנכון לעשות את הבחירות זה ב-27 לאוגוסט, כו' באב. אבל אכן רצינו שהציבור הישראלי יגיע לקלפיות ויצביע. לכן אנחנו חושבים שהתאריך הנכון הוא 3.9 ג', באלול. זה התאריך הנכון לקיום הבחירות. אם מישהו ירצה להגיע לתאריכים שהם אחרי החגים, אנחנו חושבים שהם תאריכים מאוחרים ואי-אפשר לגרור את המדינה למערכת בחירות כל-כך ארוכה. לא יודע מה יהיו התוצאות של הדברים הללו, אבל אנחנו מבקשים. אנחנו באמת חושבים - - 

 << דובר >> אופיר סופר (איחוד מפלגות הימין): << דובר >> 

לא הבנתי. אם מישהו ירצה תאריכים יותר מאוחרים אז - - ?

 << דובר >> יואב בן צור (ש"ס): << דובר >> 

אם ירצה תאריכים יותר מאוחרים ותהיה עליהם הסכמה כללית, כולל מהקואליציה ומתנועת הליכוד והיושב בראשה, אז אנחנו בהחלט נצטרף לתהליכים הללו. זה לא מה שאני שומע כרגע לצערי. לכן אנחנו מבקשים שזה יהיה התאריך. 

אני מקווה שבאמת בסופו של הליך, יש לנו יסוד סביר להניח שלא יהיו בחירות. \

היו"ר מכלוף מיקי זוהר:

הלוואי. 

יואב בן צור (ש"ס):

הלוואי, טוב. 

זה לא משאלות לב אבל אני אומר שממה שאני יודע עד עכשיו  - - - 

היום יצאה איזו חברת כנסת ואמרה שיש היתכנות עם המפלגה של גנץ, מרצ, סיעות הערביות ומפלגה חרדית אחת, אז תדעו שזה לא אנחנו. תודה רבה. 

 << יור >> היו"ר מכלוף מיקי זוהר: << יור >> 

חבר הכנסת אופיר סופר ואחרי זה אנחנו יוצאים להפסקה וחוזרים להצבעות. 

 << דובר >> אופיר סופר (איחוד מפלגות הימין): << דובר >> 

אני אעשה את זה בקצרה. 

אני מאוד מתרשם מזה שכל מפלגה רוצה להגשים את רצון הבוחר שלה. זאת אומרת, הבוחר הצביע ימין אבל חשוב גם אותו רצון בוחר שלה. אני מתרשם מהדברים האלה. 

דבר נוסף. התאריכים שלנו בהחלט מדברים גם כן על 29.10. היינו מעדיפים את ה-27.8, כמו שאמר חבר הכנסת בן צור. ה-3.9 אני רואה בזה כמה בעיות. זה גם בדיוק החזרה ללימודים. אני גם לא בטוח, דרך אגב, שמי שאמור לנהל את מנגנון הבחירות, אם זה לא יקל עליו אם נאריך בחודש אחד. 

 << יור >> היו"ר מכלוף מיקי זוהר: << יור >> 

אני רוצה להסביר. אנחנו בליכוד אמרנו שבסוף נסכים לכל הצעה שיימצא לה רוב עם חברותינו והשותפות הטבעיות. 29.10 זה מועד שיכול להתאים אבל יש בו נתון אחד שהוא בעייתי, שיש הרבה מאוד זמן עד שהכנסת הזאת תוכל להתחיל סוף סוף לעבוד עבור האזרחים שלה. 

עודד, לא להסתיר את הפה ואת החיוך עם הדף. 

למה? אני אומר כך. תחשבו לכם רגע אחד. אנחנו עכשיו נמצאים עכשיו בסוף חודש חמישי ואתם מדברים על סוף חודש עשירי. 5 חודשים שאזרחי ישראלי יצטרכו לחכות לבחירות, שאחריהן עוד 40 יום להרכבה. זה חצי שנה נוספת שאנחנו לא נעבוד בה עבור אזרחי ישראל. 

מה אתה אומר על זה חבר הכנסת פורר?

היו"ר מכלוף מיקי זוהר:

פורר אחרון הדוברים. 

 << דובר >> עודד פורר (ישראל ביתנו): << דובר >> 

אני חייב להגיד לך אדוני שאני מסכים איתך. זה מקרה באמת מצער ואני מאוד מקווה שבסופו של דבר תתעשתו ותצליחו להקים ממשלה. זאת המטרה המשותפת של שנינו זה בטוח. 


 << יור >> היו"ר מכלוף מיקי זוהר: << יור >> 

אין ספק. אני מת לעבוד איתך פורר. 

 << דובר >> עודד פורר (ישראל ביתנו): << דובר >> 

עשינו דברים טובים. 

היו"ר מכלוף מיקי זוהר:

עשינו דברים מדהימים ביחד. בוועדת כספים עשית עבודה נהדרת. אתה צפוי להיות שר בממשלה ואנחנו רוצים אותך. 

עודד פורר (ישראל ביתנו):

גם החוק שמונע קיצור שליש למחבלים, העברנו אותו יחד. לצערי הוא לא חל על המחבל באסל גטאס. 

היו"ר מכלוף מיקי זוהר:

הוא השתחרר כבר, אבל אנחנו נחוקק חוקים נוספים בכיוון הזה. 

עודד פורר (ישראל ביתנו):

לענייננו, אני רוצה לומר אדוני. מאחר ולא הגשנו את ההסתייגות בכתב, אני רוצה להגיש הסתייגות אחת. בסעיף שמציין את מועד הבחירות ה-17.9, אני גם אבקש שיום הבחירות יוכר כיום חופש רק למי שהגיע בפועל להצביע. 

 << יור >> היו"ר מכלוף מיקי זוהר: << יור >> 

אני רוצה להוסיף הסתייגות אחת. ההסתייגות שלי בסעיף 1: הכנסת ה-21 תתפזר לפני גמר תקופת כהונתה הכנסת אם ליברמן לא יתעשת. 

אנחנו יוצאים ל-10 דקות הפסקת אוכל ואחר-כך עוברים להצבעות. 

 << דובר >> אבי ניסנקורן (כחול לבן): << דובר >> 

אני רוצה לשאול את היועץ המשפטי לגבי הנושא של השבתון. 

 << יור >> היו"ר מכלוף מיקי זוהר: << יור >> 

זה לא יעלה בכלל. זה נושא חדש. 

הישיבה נעצרת ל-10 דקות. בעוד 10 דקות נחזור להצבעות. 


(הישיבה נפסקה בשעה 20:00 ונתחדשה בשעה 20:30.)


 << יור >> היו"ר מכלוף מיקי זוהר: << יור >> 

אני מחדש את הישיבה. 

 << דובר >> גור בליי: << דובר >> 

אני רוצה להסביר. מה שאנחנו עושים בשלב הזה, זה בעצם כשיש מספר הסתייגויות. ההסתייגויות נמצאות. יש לפניכם את הנוסח של הצעת החוק, ובעמוד שלאחר מכן יש את ההסתייגויות. 

במהלך הדיון שני דברים אני מבקש לחדד. במהלך הדיון יעברו על כמה הסתייגויות בעל-פה, אנחנו נקריא אותן להצבעה למרות שהן לא מופיעות בדפים. חוץ מזה, מסרו לנו כל מיני סיעות, אלה מצטרפים להסתייגויות של אלה, ואלה מצטרפים להסתייגויות של אלה. כמובן שהדברים האלה, לאחר מכן, נוסיף אותם. כרגע, אנחנו פשוט עוברים על ההסתייגויות, מקריאים אותן ומצביעים עליהן. 

דבר אחרון בהקשר הזה, שחלק מההסתייגויות שהעבירו לנו בעיקר כחול לבן, אז אנחנו עוד לא סידרנו את כולן, כמובן, לפני שמניחים במליאה אנחנו מסדרים אותן, אחרי כן מצביעים על הכול. 

אותו דבר גם לגבי הנוסח של הצעת החוק – זה אני גם רוצה להדגיש. הנוסח של הצעת החוק שדיברנו עליו, כמובן שהעקרונות שלו הוצגו לוועדה. בגלל שלחץ הזמן והמהירות שאנחנו עושים, אנחנו קודם בודקים לוודא שאין שם באגים בנוסח של הצעת החוק, בעיקר, כמובן, בתיקון לחוק המימון שזה הקטע היותר מורכב. אנחנו בודקים, ואם צריך, נעשה תיקוני נוסח כדי שלא יהיו טעויות. 

לפניכם בעמוד מס' 3 למסמך יש הסתייגויות של האופוזיציה – של קבוצת כחול לבן, קבוצת חד"ש-תעל, קבוצת העבודה, קבוצת מרצ, וקבוצת רע"מ-בל"ד.   

 << דובר >> יואב בן צור (ש"ס): << דובר >> 

אפשר לעשות הסתייגויות פעם אחת על כל, להביא את כל הקבוצות ואז להצביע. 

 << יור >> היו"ר מכלוף מיקי זוהר: << יור >> 

רק בהסכמת האופוזיציה.   

 << דובר >> עיסאווי פריג' (מרצ): << דובר >> 

לא, הסתייגות, הסתייגות.  

 << יור >> היו"ר מכלוף מיקי זוהר: << יור >> 

מה קרה לכם? איך האופוזיציה שילבה ידיים... אני זוקף זאת לזכותו של מרכז האופוזיציה אבי ניסנקורן. איך הצלחת לאחד אותם. זה לא קרה פה בעבר. איך עשית את זה? מה הבטחת להם? זה מדהים. אגיד לך משהו, כל מה שהצלחת לעשות באופוזיציה – שאפו, אבל אל תבנה על זה שאתה צריך לעשות את זה עם הקואליציה – שם אנחנו נחסום אותך. 

 << דובר >> אבי ניסנקורן (כחול לבן): << דובר >> 

תראה מה קרה לישראל ביתנו...


 << יור >> היו"ר מכלוף מיקי זוהר: << יור >> 

כן. האמת היא, שגם איתם הצלחת לשכנע. מדהים, באמת. מה שצריך לפרגן, מפרגנים. 

נעבור בבקשה להצבעות. 


 << דובר >> גור בליי: << דובר >> 

עמ' 3 – הסתייגויות לשם החוק. כפי שאמרנו, קבוצת כחול לבן, חד"ש-תע"ל, קבוצת העבודה, קבוצת מרצ, רע"מ-בל"ד. הסתייגות מס' 1. 


 << יור >> היו"ר מכלוף מיקי זוהר: << יור >> 

מי בעד ההסתייגות ירים את ידו? מי נגד?



הצבעה

בעד – 6 
נגד – 7 
ההסתייגות (1) לשם החוק של קבוצת סיעת כחול לבן, קבוצת סיעת חד"ש-תע"ל, קבוצת סיעת העבודה, קבוצת סיעת מרצ, קבוצת סיעת רע"מ-בל"ד, לא נתקבלה. 

 << יור >> היו"ר מכלוף מיקי זוהר: << יור >> 

לא התקבלה. 

<< דובר >> גור בליי: << דובר >> 

	לחלופין א'.

 << יור >> היו"ר מכלוף מיקי זוהר: << יור >> 

מי בעד? מי נגד? מי נמנע?


הצבעה

ההסתייגות לחלופין (א) לסעיף 1, לא נתקבלה. 


 << יור >> היו"ר מכלוף מיקי זוהר: << יור >> 

לא התקבלה. 

<< דובר >> גור בליי: << דובר >> 

	לחלופין ב'.

 << יור >> היו"ר מכלוף מיקי זוהר: << יור >> 

מי בעד? מי נגד? מי נמנע?


הצבעה

ההסתייגות לחלופין (ב') לסעיף 1, לא נתקבלה. 

 << יור >> היו"ר מכלוף מיקי זוהר: << יור >> 

לא התקבלה. 

  
<< דובר >> גור בליי: << דובר >> 

	לחלופין ג'.

 << יור >> היו"ר מכלוף מיקי זוהר: << יור >> 

מי בעד? מי נגד? מי נמנע?


הצבעה

ההסתייגות לחלופין (ג') לסעיף 1, לא נתקבלה. 

 << יור >> היו"ר מכלוף מיקי זוהר: << יור >> 

לא התקבלה. 

<< דובר >> גור בליי: << דובר >> 

	לחלופין ד'.

 << יור >> היו"ר מכלוף מיקי זוהר: << יור >> 

מי בעד? מי נגד? מי נמנע?


הצבעה

ההסתייגות לחלופין (ד') לסעיף 1,  לא נתקבלה. 

 << יור >> היו"ר מכלוף מיקי זוהר: << יור >> 

לא התקבלה. 

<< דובר >> גור בליי: << דובר >> 

	לחלופין ה'.

 << יור >> היו"ר מכלוף מיקי זוהר: << יור >> 

מי בעד? מי נגד? מי נמנע?


הצבעה

ההסתייגות לחלופין (ה') לסעיף 1, לא נתקבלה. 

 << יור >> היו"ר מכלוף מיקי זוהר: << יור >> 

לא התקבלה. 

<< דובר >> גור בליי: << דובר >> 

	לחלופין ו'.

 << יור >> היו"ר מכלוף מיקי זוהר: << יור >> 

מי בעד? מי נגד? מי נמנע?


הצבעה

ההסתייגות לחלופין (ו') לסעיף 1, לא נתקבלה. 

 << יור >> היו"ר מכלוף מיקי זוהר: << יור >> 

לא התקבלה. 

  
 << דובר >> איתן גינזבורג (כחול לבן): << דובר >> 

אפשר לכל לחלופין בבת-אחת?


 << יור >> היו"ר מכלוף מיקי זוהר: << יור >> 

כן. יש הסכמה. מ-ו'-כ"ה.


 << דובר >> גור בליי: << דובר >> 

יש הסכמה של האופוזיציה עד כ"ה. 


 << יור >> היו"ר מכלוף מיקי זוהר: << יור >> 

מי בעד? מי נגד? 


הצבעה

בעד – 6
נגד- 6  
נמנעים – 1
ההסתייגויות לחלופין (ז'-כ"ה) לסעיף 1, לא נתקבלו. 

 << יור >> היו"ר מכלוף מיקי זוהר: << יור >> 

6 מול 6, נמנע 1. לא התקבלה. 

 << דובר >> גור בליי: << דובר >> 

  
לחלופין א'. 


 << יור >> היו"ר מכלוף מיקי זוהר: << יור >> 

לחלופין א'. 

חבר הכנסת אלי אבידר, אתה מוכן לעשות את כל לחלופין בהצבעה אחת?         

 << דובר >> אלי אבידר (ישראל ביתנו): << דובר >> 

כן.  

 << יור >> היו"ר מכלוף מיקי זוהר: << יור >> 

מי בעד כל לחלופין של אלי אבידר, ירים את ידו. מי נגד? מי נמנע?



הצבעה

בעד – מיעוט 
נגד – רוב
נמנעים – 1 
 ההסתייגויות לחלופין (א'-ג') לסעיף 2 של חבר הכנסת אלי אבידר, לא נתקבלו.


 << יור >> היו"ר מכלוף מיקי זוהר: << יור >> 

נמנע 1 וכולם נגד. לא התקבלה. 

לסעיף 1 – אין הסתייגויות. 

 << דובר >> גור בליי: << דובר >> 

עוברים להסתייגויות לשם החוק של קבוצת הליכוד. 


 << יור >> היו"ר מכלוף מיקי זוהר: << יור >> 

הצבעה לכל ההסתייגויות של הליכוד. 



הצבעה

ההסתייגות (4) לסעיף 2 של קבוצת הליכוד וחברי הכנסת אורי מקלב ואופיר סופר, לא נתקבלה. 

 << יור >> היו"ר מכלוף מיקי זוהר: << יור >> 

לא נתקבלה. 
 
 << דובר >> גור בליי: << דובר >> 

   הסתייגויות לשם החוק 3, ולחלופין א', ב', ג'. 

 << יור >> היו"ר מכלוף מיקי זוהר: << יור >> 

בסדר. הצבעה לפי היועץ המשפטי. מי בעד ההסתייגויות, ירים את ידו. מי בעדן? מי נגד ההסתייגויות. 


הצבעה

בעד – מיעוט
נגד – 5
ההסתייגות (3) לשם החוק של קבוצת סיעת הליכוד וחבר הכנסת אלי אבידר, לא התקבלה.  
  
 << יור >> היו"ר מכלוף מיקי זוהר: << יור >> 

5 נגד, לא התקבלה. 

 << דובר >> גור בליי: << דובר >> 

לסעיף 1 היה כתוב אין הסתייגות, אבל היושב-ראש נתן הסתייגות אחת. 

 << יור >> היו"ר מכלוף מיקי זוהר: << יור >> 

כן. אתם רוצים שנקריא אותה עוד פעם....

סעיף 1 – הסתייגות שלי, יושב-ראש הוועדה. הכנסת ה-21 תתפזר לפני גמר תקופת כהונתה, אלא אם כן איווט ליברמן התעשת...

מי בעד? מי נגד? מי נמנע? 


הצבעה

ההסתייגות לסעיף 1 של חבר הכנסת מיקי זוהר, לא נתקבלה.  

 << יור >> היו"ר מכלוף מיקי זוהר: << יור >> 

לא התקבלה. 

סעיף 2. 

 << דובר >> גור בליי: << דובר >> 

עכשיו הסתייגות לסעיף 2, זה בעצם התאריכים. הסתייגות מס' 4, זו ההסתייגות הראשונה. סעיף 2, במקום 17 בספטמבר יבוא 27 באוגוסט. 

 << יור >> היו"ר מכלוף מיקי זוהר: << יור >> 

מי בעד? מי נגד? 


הצבעה

ההסתייגות (4) של קבוצת הליכוד וחברי הכנסת אורי מקלב ואופיר סופר לסעיף 2, לא נתקבלה. 

 << יור >> היו"ר מכלוף מיקי זוהר: << יור >> 

לא התקבלה. 

לחלופין א'. 


הצבעה

ההסתייגות לחלופין (א') לסעיף 2, לא נתקבלה.  
 
 << יור >> היו"ר מכלוף מיקי זוהר: << יור >> 

לא התקבלה. 

 << דובר >> גור בליי: << דובר >> 

לחלופין  א' – 3 בספטמבר. 

 << יור >> היו"ר מכלוף מיקי זוהר: << יור >> 

מי בעד?  מי נגד?


הצבעה

בעד – 2
נגד – רוב 
ההסתייגות לחלופין (א') לסעיף 2, לא נתקבלה. 

 << יור >> היו"ר מכלוף מיקי זוהר: << יור >> 

2 בעד, כל השאר נגד. לא התקבלה. 

 << דובר >> גור בליי: << דובר >> 

לחלופין ב' – 10 בספטמבר. 

   << יור >> היו"ר מכלוף מיקי זוהר: << יור >> 

מי בעד לחלופין ב'?


הצבעה

ההסתייגות לחלופין (ב') לסעיף 2, לא התקבלה. 

 << יור >> היו"ר מכלוף מיקי זוהר: << יור >> 

לא התקבלה. 

	לחלופין ג'? מי בעד?  מי נגד?

אופיר סופר, האם אתה בעד לחלופין ג', זה שלך. 

<< דובר >> גור בליי: << דובר >> 

29 באוקטובר. 

<< יור >> היו"ר מכלוף מיקי זוהר: << יור >> 

 מי בעד? מי נגד?

    
הצבעה

בעד – 3
נגד – רוב 
ההסתייגות לחלופין (ג') לסעיף 2, לא התקבלה. 

 << יור >> היו"ר מכלוף מיקי זוהר: << יור >> 

לא התקבלה. 


<< דובר >> גור בליי: << דובר >> 

עכשיו עוברים לסעיף 5. נצביע על כל לחלופין. א'-כ"ו.

מי בעד ההסתייגויות של קבוצת כחול לבן עד כ"ו? מי נגד?



הצבעה

ההסתייגויות לחלופין (א'-כ"ו) לסעיף 5, לא נתקבלו. 

 << יור >> היו"ר מכלוף מיקי זוהר: << יור >> 

לא נתקבלו.     

<< דובר >> גור בליי: << דובר >> 

מבחינת כחול לבן זה בסדר. 

<< יור >> היו"ר מכלוף מיקי זוהר: << יור >> 

כן. 

לסעיף 3 קבוצת הליכוד – סעיף 6. 

 << דובר >> עיסאווי פריג' (מרצ): << דובר >> 

ברגע שכל התאריכים נופלים, מה נשאר בחוק?

 << יור >> היו"ר מכלוף מיקי זוהר: << יור >> 

17 לספטמבר. זה מה שנשאר בחוק. 

סעיף 6. 

 << דובר >> גור בליי: << דובר >> 

	סעיף 3, עמ' 7 הסתייגות מס' 6. 

 << יור >> היו"ר מכלוף מיקי זוהר: << יור >> 

מי בעד? מי נגד?


הצבעה

ההסתייגות (6) של קבוצת סיעת הליכוד לסעיף 3, לא נתקבלה.

 << יור >> היו"ר מכלוף מיקי זוהר: << יור >> 

לא התקבלה. 

הסתייגות 7, של אופיר סופר, וכל לחלופין של סופר עד י"ג.  מי בעד? מי נגד?


   הצבעה

ההסתייגות (7) וההסתייגויות לחלופין (א'-י"ג) של חבר הכנסת אופיר סופר, לסעיף 3, לא נתקבלו.

 << יור >> היו"ר מכלוף מיקי זוהר: << יור >> 

לא התקבלה. 

	קבוצת הליכוד. יש לה הסתייגויות, אנחנו מוכנים להצביע. מבקשים להצביע על 8, 9, ביחד, ואלי אבידר מסכים שגם על 10 נצביע ביחד. אז 8, 9, 10 בהסכמת הליכוד ואלי אבידר, הצבעה אחת. 

מי בעד? מי נגד?


הצבעה

ההסתייגויות  (8, 9, 10) של קבוצת סיעת הליכוד וחבר הכנסת אלי אבידר, לסעיף 3, לא נתקבלו.

 << יור >> היו"ר מכלוף מיקי זוהר: << יור >> 

לא התקבלו. 

קבוצת כחול לבן, קבוצת חד"ש-תע"ל, קבוצת העבודה וקבוצת מרצ מציעות מסעיף 38-11, נעשה את הכול ביחד. 

<< דובר >> גור בליי: << דובר >> 

זה מוסכם על כל האופוזיציה?

 << יור >> היו"ר מכלוף מיקי זוהר: << יור >> 

כן. אדוני היועץ המשפטי, זה מוסכם. 

מי בעד? מי נגד?


הצבעה

ההסתייגויות (38-11) של קבוצת סיעת כחול לבן, קבוצת סיעת חד"ש-תע"ל, קבוצת סיעת העבודה, קבוצת סיעת מרצ לסעיף 3, לא נתקבלו. 


 << יור >> היו"ר מכלוף מיקי זוהר: << יור >> 

לא התקבלו.

אנחנו רוצים להעלות להצבעה את ההסתייגות של עודד פורר, שזה יהיה יום שבתון. מי בעד ההסתייגות? 


הצבעה

ההסתייגות של חבר הכנסת עודד פורר, לא נתקבלה.  


 << יור >> היו"ר מכלוף מיקי זוהר: << יור >> 

לא התקבלה. כל ההסתייגויות נפלו, ולכן אני עובר על הצבעה על החוק. 

 << דובר >> עיסאווי פריג' (מרצ): << דובר >> 

רביזיה. 

<< יור >> היו"ר מכלוף מיקי זוהר: << יור >> 

לא. אני קובע. לא התבקשו רביזיות על החוק, לכן אני יכול להצביע על החוק. לכן אפשר להצביע על ההסתייגויות.  הוסרו כל ההסתייגויות. לא התבקשו רביזיות, ועל כן, אפשר להצביע על החוק, ולהכינו לקריאה שנייה ושלישית כנוסח הוועדה. 

 << דובר >> גור בליי: << דובר >> 

הבהרה, זה כנוסח הוועדה, עם התיקונים שעלו בדיון בתיקוני הנוסח, שאם יבואו אחר-כך כשנעשה תיקונים. 

 מי בעד החוק, ירים את ידו.

הצבעה

בעד – 8
נגד – 4 
נמנעים – 1
הצעת חוק התפזרות הכנסת העשרים ואחת, התשע"ט-2019, נתקבלה. 

 << יור >> היו"ר מכלוף מיקי זוהר: << יור >> 

8 בעד, נגד 4, נמנע 1.  

החוק אושר לקריאה שנייה ושלישית. גם אני מצטרף ומגיש רביזיה. הוגשו רביזיות. אני קובע את הרביזיה לשעה 21:25. אם יוסרו הרביזיות, תוכלו ללכת הביתה. תודה רבה, הישיבה נעולה. 


 << הפסקה >> (הישיבה נפסקה בשעה 21:10 ונתחדשה בשעה 21:25.) << הפסקה >> 
 

 << יור >> היו"ר מכלוף מיקי זוהר: << יור >> 

אני מתכבד לפתוח את דיון הוועדה בעניין הרביזיה שהוגשה. 

האם אתה רוצה לנמק את הרביזיה, נמק, בבקשה, חבר הכנסת אוסאמה סעדי. 


 << דובר >> אוסאמה סעדי (חד"ש-תע"ל): << דובר >> 

אדוני היושב-ראש, חבריי חברי הכנסת, באמת אני סבור שהמהלך שחלק מהקואליציה עושים בעניין הזה של שימוש לרעה וניצול לרעה של ההליכים הוא עובר כל גבול. זה התחיל בחוק יסוד, כמה ימים ישבנו לילות לבנים, ובסוף אושר לקריאה שנייה ושלישית, חוק יסוד ביטול הגבלת שרים. בסוף גנזתם את זה. אני לא יודע איפה זרקתם. עכשיו יכול להיות שנחזור עוד פעם אחרי שיודיעו, ואז עברתם לחוק הזה של חוק התפזרות הכנסת, שבאמת, אין תקדים, אין אח ורע, אפילו לא יודע אם יש בעולם תקדים כזה, שאחרי חודש של בחירות. מיקי זוהר, תמיד עושה תקדימים על שמו – גם שיאן חקיקה, גם תקדימים, והוא עושה את זה על דעת עצמו מבלי שאף אחד יגיד לו, זה חשוב מאוד. 

 << קריאה >> קריאה: << קריאה >> 

בניגוד - - -

 << יור >> היו"ר מכלוף מיקי זוהר: << יור >> 

לא, בניגוד. אני חושב שזה היה ברוח דבריו. 

 << דובר_המשך >> אוסאמה סעדי (חד"ש-תע"ל): << דובר_המשך >> 

ברוח דבריו, זה רוח המפקד...

	לכן אני חושב שיש באמת מקום לרביזיה. 

 << יור >> היו"ר מכלוף מיקי זוהר: << יור >> 

הבנתי, אדוני. אני מושך את הרביזיה שלי, ולכן, נעבור להצבעה על הרביזיה של אוסאמה סעדי.

מי בעד הרביזיה? מי נגד? מי נמנע?


הצבעה

בעד הרביזיה - מיעוט
נגד – רוב
הרביזיה של חבר הכנסת אוסאמה סעדי, לא נתקבלה. 

 << יור >> היו"ר מכלוף מיקי זוהר: << יור >> 

  הרביזיה לא התקבלה. ולכן, החוק עולה למליאה. מחר יונח ויוצבע. 

לילה טוב לכולם. תודה רבה על שיתוף הפעולה – אלה לחיוב ואלה לשלילה. 

תודה רבה לכולם.

הישיבה נעולה. 


 << סיום >> הישיבה ננעלה בשעה 21:30. << סיום >>
פרוטוקול של ישיבת ועדה

הכנסת העשרים-ואחת

הכנסת



5

30/04/2019





מושב ראשון

פרוטוקול מס' 1
מישיבת הוועדה המסדרת
יום שלישי, כ"ה בניסן התשע"ט (30 באפריל 2019), שעה 17:50


סדר היום:
 << נושא >> 1. בקשת יושב ראש הכנסת לפי סעיף 19(א)(1) לתקנון הכנסת בעניין ביטול ישיבות הכנסת. << נושא >>   
 << נושא >> 2. בחירת סגנים זמניים ליושב-ראש הכנסת. << נושא >>   
 << נושא >> 3. הרכב הוועדות הזמניות והמלצה על ראשי הוועדות הזמניות לענייני כספים ולענייני חוץ וביטחון. << נושא >>   

נכחו:
חברי הוועדה: 
מכלוף מיקי זוהר – היו"ר
אמיר אוחנה
ישראל אייכלר
יואב בן צור
ניר ברקת
צבי האוזר
תמר זנדברג
יחיאל משה טרופר
מאיר כהן
אופיר כץ
אוסנת הילה מארק
יוליה מלינובסקי
מיכאל מלכיאלי
אבי ניסנקורן
עידית סילמן
מנסור עבאס
רועי פולקמן
יצחק זאב פינדרוס
יואב קיש
אריאל קלנר
עפר שלח
איציק שמולי
פנינה תמנו


מוזמנים: 
מזכירת הכנסת ירדנה מלר-הורוביץ
השר להגנת הסביבה זאב אלקין
רונית חייקין – מנהלת סיעת מרצ

ייעוץ משפטי: 
דן מרזוק

מנהלת הוועדה:
אתי בן יוסף

רישום פרלמנטרי:
רויטל יפרח

בקשת יושב ראש הכנסת לפי סעיף 19(א)(1) לתקנון הכנסת בעניין ביטול ישיבות הכנסת << נושא >>


 << יור >> היו"ר מכלוף מיקי זוהר: << יור >> 

שלום לכולם, ברשות השר זאב אלקין, אני מתכבד לפתוח את הוועדה המסדרת ולא ועד הכנסת כמו שאני רגיל לומר. הוועדה המסדרת, בנושאים שיש כרגע על סדר היום.

נתחיל בבקשת יושב-ראש הכנסת לפי סעיף 19(א) לתקנון הכנסת בעניין ביטול ישיבות הכנסת במועדים הבאים. הווה אומר שאלה מועדים שלא יתקיימו בהם בכל קונסטלציה שלא תהיה ישיבות, שזה:

1. יום רביעי, 1 במאי 2019, שזה כמובן ערב יום השואה.
2. יום שלישי, 7 במאי 2019, שזהו ערב יום הזיכרון.
3. יום רביעי, 8 במאי 2019, שזהו יום הזיכרון עצמו.

יואב בן צור (ש"ס):

ב-6 במאי יש כנסת?

 << יור >> היו"ר מכלוף מיקי זוהר: << יור >> 

כן. הווה אומר שביום שני הבא תתקיים מליאה, וכשנגיע לסעיף השלישי אני אסביר מה נעשה לגבי הסעיף השלישי. אז על זה אנחנו צריכים להצביע. ולכן, אני מבקש להצביע. מי בעד? 

הצבעה

בעד – הרוב
נגד – אין
נמנעים – אין 
ההחלטה התקבלה פה אחד.


























<< נושא >> 2. בחירת סגנים זמניים ליושב-ראש הכנסת << נושא >>

היו"ר מכלוף מיקי זוהר:

סעיף 2 לסדר היום: בחירת סגנים זמניים ליושב-ראש הכנסת. אלה כמובן סגנים שבסופו של דבר הם גם זמניים אבל חשוב שיהיו מנוסים מאחר ואנחנו כן רוצים שהם יוכלו לנהל את ישיבות הכנסת במידה והיושב-ראש לא מסוגל לעשות את זה. 

הוועדה ממליצה בסופו של דבר לבחור את מאיר כהן מרשימת כחול-לבן ואת ישראל אייכלר מרשימת יהדות התורה. אם יש מישהו שרוצה להעיר הערה לפני ההצבעה – אפשר. אם לא, אפשר להצביע.

קריאה:

שניים זה מספיק?

 << יור >> היו"ר מכלוף מיקי זוהר: << יור >> 

אני רק רוצה להדגיש שכהונתם תסתיים עם המינויים של הסגנים הקבועים. תודה רבה.

מי בעד, מי נגד, מי נמנע?

הצבעה

בעד – הרוב
נגד – אין
נמנעים – אין
ההחלטה התקבלה פה אחד.



3. הרכב הוועדות הזמניות והמלצה על ראשי הוועדות הזמניות לענייני כספים ולענייני חוץ וביטחון. << נושא >>

היו"ר מכלוף מיקי זוהר:

אני עובר לסעיף השלישי בסדר היום: הרכב הוועדות הזמניות והמלצה על ראשי ועדות זמניות לענייני כספים וחוץ וביטחון. בסוגיה הזו אני חייב לומר לכם שללא זאב אלקין זה לא היה קורה, והיתה כאן מתמטיקה לא פשוטה כדי להגיע למצב שכולם מקבלים ייצוג מצד אחד, ומצד שני אנחנו גם שומרים על איזה שהוא איזון. אחת הבעיות שלנו למשל, שהרשימות הערביות לא מכהנות בוועדת חוץ וביטחון. לכן, היינו צריכים לעשות ויתורים בוועדת חוץ וביטחון כדי לתת מקומות בוועדת הכספים, כדי שגם להם יהיה בסופו של דבר ייצוג אבל המפתח היה לפי 34 מקומות כי יש 17 חברים בכל ועדה. 34 מקומות – הווה אומר אפס נקודה עשרים ושמונה שלוש לכל ח"כ. היחידים שבסופו של דבר נמצאים בתוך הסיטואציה הזאת שהם קצת נפגעים, לפחות בעניין של ועדת הכספים, יתכן שזו תהיה רשימת כחול-לבן, ואתם תפוצו על זה בוועדת חוץ וביטחון. מדוע? מאחר והחברים באופוזיציה אינם יכולים לכהן בוועדת חוץ וביטחון.

אז עכשיו אגיד לכם כך: יש לי שמות של חברי הליכוד. אין לי שמות של רשימת כחול-לבן, אני צריך לקבל אותם. יש לי רשימות של ש"ס, של יהדות התורה, של ישראל ביתנו, של איחוד מפלגות הימין ויש לי של כולנו. שאר הסיעות, אם הן נמצאות כאן, אני אשמח לקבל את השמות עכשיו כדי שגם נוכל להצביע על זה, ומשם נוכל להתקדם.

אז ברשותכם, אני ארשום - -

יואב קיש (הליכוד):

- - -

היו"ר מכלוף מיקי זוהר:

כחול-לבן לוועדת הכספים?

עפר שלח (כחול לבן):

אנחנו בשישה וארבעה, נכון?

היו"ר מכלוף מיקי זוהר:

לא, שלושה ושבעה. חוץ וביטחון שבעה, כספים שלושה.

מאיר כהן (כחול לבן):

לא, לא, שישה וארבעה.

היו"ר מכלוף מיקי זוהר:

אתם רוצים שישה וארבעה?

עפר שלח (כחול לבן):

אנחנו יורדים מחמישה לארבעה, זה אני מוכן אבל לא לשלושה.

 << יור >> היו"ר מכלוף מיקי זוהר: << יור >> 

אז אתם רוצים שש וארבע?

מאיר כהן (כחול לבן):

כן.

היו"ר מכלוף מיקי זוהר:

העניין הוא שנצטרך לראות מה עושים עם מרצ. את מרצ אני אשים בוועדת חוץ וביטחון, השאלה אם אני שומר על רוב.

יואב קיש (הליכוד):

כן, כי משבעה עם ירדו לשישה.

רונית חייקין:

מרצ לא רוצים חוץ וביטחון.

השר להגנת הסביבה זאב אלקין:

אגב, נזכיר לכולם שזה ועדות זמניות.

עפר שלח (כחול לבן):

אני מבקש, לאור זה שאין הסכמה באופוזיציה, אני מבקש גם משניכם, כמי שיובילו את הוועדה המסדרה, להגיד שהדבר הזה, הסידור הזה איננו מחייב לוועדות הקבועות.
 
השר להגנת הסביבה זאב אלקין:

ברור.

היו"ר מכלוף מיקי זוהר:

נכון. זה עניין של עשרה ימים, שבועיים לכל היותר. זה לא מחייב לוועדות הקבועות, זה גם לא מסמל שום דבר לגבי הוועדות הקבועות. זה בסך הכל ועדות זמניות.

רועי פולקמן (כולנו):

זה לא שבועיים, זה עד הקמת ממשלה.

 << יור >> היו"ר מכלוף מיקי זוהר: << יור >> 

עיגלתי למטה.

אנחנו בליכוד גם נצטרך לוותר על חבר בוועדת הכספים.

להלן החברים המומלצים לוועדה המסדרת, קודם כל לוועדת הכספים: 

מטעם הליכוד – חבר הכנסת דוד ביטן, חברת הכנסת מאי גולן, חברת הכנסת מיכל שיר וחבר הכנסת שלמה קרעי.

מטעם כחול לבן – חבר הכנסת אבי ניסנקורן, חברת הכנסת אורית פרקש, חברת הכנסת אורלי פורמן וחבר הכנסת מיקי לוי.

מטעם ש"ס – חבר הכנסת יעקב מרגי.

מטעם יהדות התורה – חבר הכנסת משה גפני.

מטעם חד"ש – איפה השמות של חד"ש? יש להם פה נציג? יש להם שני חברים שהם ימסרו את שמותיהם בהמשך ואפשר להקריא את זה במליאה.

מנסור עבאס (רע"ם-בל"ד):

- - - רע"ם-בל"ד.

היו"ר מכלוף מיקי זוהר:

תכף אני אגיע אליכם.

מטעם העבודה – חברת הכנסת סתיו שפיר.

מטעם ישראל ביתנו – חבר הכנסת עודד פורר.

מטעם איחוד מפלגות הימין – חבר הכנסת בצלאל סמוטריץ.

מטעם כולנו – חבר הכנסת רועי פולרמן.

מטעם רע"ם-בל"ד – חבר הכנסת מנסור עבאס.

אלה 17 החברים של ועדת הכספים.


מטעם ועדת החוץ והביטחון:

חבר הכנסת אברהם דיכטר שהוא גם יושב ראש הוועדה. 

חבר הכנסת משה גפני, יושב ראש ועדת הכספים. רגע, זו הצבעה נפרדת. אנחנו צריכים להמליץ? לא. אז אני חוזר ואומר: ועדת הכספים – משה גפני היושב ראש. ועדת חוץ וביטחון – אברהם דיכטר היושב ראש.

חברים בוועדת החוץ והביטחון:

ליכוד - חבר הכנסת עוזי דיין, חברת הכנסת שרן השכל, חבר הכנסת גדעון סער, חבר הכנסת פטין מולא וחברת הכנסת קטי שטרית.

כחול- לבן - חבר הכנסת בני גנץ, חבר הכנסת יאיר לפיד, חבר הכנסת גבי אשכנזי, חבר הכנסת בוגי יעלון, חבר הכנסת אלעזר שטרן, חברת הכנסת אורנה ברביבאי.  << יור >> 

ש"ס – חבר הכנסת יואב בן צור.

יהדות התורה – חבר הכנסת ישראל אייכלר.

מפלגת העבודה – חבר הכנסת טל רוסו. 

איחוד מפלגות הימין – חבר הכנסת מוטי יוגב.

מרצ - תמר זנדדברג.

רונית חייקין:

לא, לא. אף אחד.

 << יור >> היו"ר מכלוף מיקי זוהר: << יור >> 

אתם מוותרים על נציגות? אנחנו נמנה בכל זאת...

רונית חייקין:

לא, אנחנו לא רוצים, אל תמנו. אנחנו רוצים כספים.

 << יור >> היו"ר מכלוף מיקי זוהר: << יור >> 

אז אני אומר תמר זנדברג, ואם ירצו להחליף אז יודיעו לי.

רונית חייקין:

לא, אנחנו לא רוצים.

 << יור >> היו"ר מכלוף מיקי זוהר: << יור >> 

אז נרשום נציג סיעת מרצ או נציגה. אפשר להצביע. יש מישהו שרוצה לומר משהו לפני ההצבעה?

מי בעד, מי נגד, מי נמנע?


הצבעה

בעד – הרוב
נגד – אין
נמנעים – אין 
ההחלטה התקבלה פה אחד.

היו"ר מכלוף מיקי זוהר:

ההחלטה התקבלה. תודה רבה. הישיבה נעולה.


 << סיום >> הישיבה ננעלה בשעה 18:05. << סיום >>